২০২২ কাতার বিশ্বকাপের টিকিট চলে এসেছে দৃষ্টিসীমায়
এবারের আন্তর্জাতিক বিরতিতে সেটা মুঠোবন্দি করতে মাঠে নামবে দুই লাতিন পরাশক্তি ব্রাজিল ও আর্জেন্টিনা
বাংলাদেশ সময় শুক্রবার সকাল ৬টা ৩০ মিনিটে নিজেদের আঙিনায় কলম্বিয়ার মুখোমুখি হবে ব্রাজিল
শনিবার ভোর ৫টায় আর্জেন্টিনাকে আতিথ্য দেবে উরুগুয়ে
বাংলাদেশ সময় ১৭ নভেম্বর ভোর ৫টা ৩০ মিনিটে মাঠে গড়াবে আর্জেন্টিনা-ব্রাজিল মহারণ
কলম্বিয়ার বিপক্ষে জিতলেই বিশ্বকাপে খেলা নিশ্চিত হয়ে যাবে নেইমারদের
উরুগুয়ে যদি আর্জেন্টিনার কাছে হারে তাহলে কলম্বিয়ার সঙ্গে ড্র করলেও কাতারের টিকিট পেয়ে যাবে সেলেকাওরা
চোটের কারণে অধিনায়ক লিওনেল মেসির খেলা নিয়ে আছে অনিশ্চয়তা
