ফেরি সংকটের কারণে গত ১৯ দিন ধরে পাটুরিয়া-দৌলতদিয়া রুটে ফেরি চলাচল মারাত্মকভাবে ব্যাহত হচ্ছে
এতে প্রতিদিন ঘাট এলাকায় দীর্ঘসময় ধরে আটকে থাকছে শত শত গাড়ি
এতে দুর্ভোগে পড়তে হচ্ছে এই পথে যাতায়াতকারী দেশের দক্ষিণ-পশ্চিমাঞ্চলের ২১ জেলার যাত্রীদের
বিআইডব্লিউটিসি আরিচা আঞ্চলিক কার্যালয়ের উপ-মহাব্যবস্থাপক (বাণিজ্য) মো. জিল্লুর রহমান দ্য ডেইলি স্টারকে জানিয়েছেন এই সমস্যা সমাধানে সময় লাগবে
ফেরি সংকটের পাশাপাশি শিমুলিয়া-বাংলাবাজার নৌপথে সীমিত ফেরি চলাচলের কারণে ওই নৌপথের অধিকাংশ গাড়ি পাটুরিয়া-দৌলতদিয়া নৌপথ ব্যবহার করছে
ফলে, পাটুরিয়া ঘাটে গাড়ির চাপ বেড়ে যাচ্ছে
আর, যানবাহনের চাপ বেড়ে যাওয়ায় অগ্রাধিকার ভিত্তিতে যাত্রীবাহী গাড়ী পারাপার করা হচ্ছে
এ কারণে টার্মিনালে ট্রাকগুলোকে দীর্ঘক্ষণ আটকে থাকতে হচ্ছে
আজ সকাল ১১টা থেকে দুপুর দেড়টা পর্যন্ত পাটুরিয়া সরেজমিনে দেখা যায়, পাটুরিয়া ঘাট থেকে মহাসড়কে পণ্য বোঝাই ট্রাকের দেড় কিলোমিটার দীর্ঘ লাইন
