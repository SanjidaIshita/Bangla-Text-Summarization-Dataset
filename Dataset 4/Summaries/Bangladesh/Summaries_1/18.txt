তৃতীয় টার্মিনাল নির্মাণকাজের জন্য ঢাকার হজরত শাহজালাল আন্তর্জাতিক বিমানবন্দরে ৩ মাস প্রতিদিন ৮ ঘণ্টা সব ধরনের উড়োজাহাজ চলাচল বন্ধ থাকবে
বেসামরিক বিমান চলাচল কর্তৃপক্ষ (বেবিচক) বুধবার সন্ধ্যায় জানায়, আগামী ১০ ডিসেম্বর থেকে ২০২২ সালের ১১ মার্চ পর্যন্ত ৯২ দিন বিমানবন্দরে রাত ১২টা থেকে সকাল ৮টা পর্যন্ত অভ্যন্তরীণ ও আন্তর্জাতিক সব ধরনের উড়োজাহাজের চলাচল বন্ধ থাকবে
এ সময় জরুরি অবতরণের প্রয়োজন হলে সিলেটের ওসমানী আন্তর্জাতিক বিমানবন্দর ব্যবহার করা যাবে
বেবিচক সূত্র জানায়, বিমানবন্দরের তৃতীয় টার্মিনাল নির্মাণকাজের অংশ হিসাবে হাইস্পিড কানেক্টিং ট্যাক্সিওয়ের নির্মাণকাজ চলবে
এ সময় উড়োজাহাজের চলাচল নিরাপদ হবে না
এ কারণে বিমানবন্দরে ফ্লাইং কার্যক্রম নির্দিষ্ট সময়ে বন্ধ রাখা হবে
