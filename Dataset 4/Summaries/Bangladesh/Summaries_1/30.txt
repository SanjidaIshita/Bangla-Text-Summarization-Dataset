দেশে ২৪ ঘণ্টায় আরও ২৩৫ জনের মধ্যে করোনাভাইরাসের সংক্রমণ ধরা পড়েছে
এ নিয়ে এ পর্যন্ত করোনা আক্রান্ত রোগীর সংখ্যা দাঁড়িয়েছে ১৫ লাখ ৭১ হাজার ৬৬৯ জনে
শনাক্ত নতুন রোগীদের ১৮১ জনই ঢাকা বিভাগের, যা দিনের মোট শনাক্তের ৭৭ শতাংশ
এদিকে করোনাভাইরাসের সংক্রমণ ও মৃত্যুরোধে রাজধানীসহ সারা দেশে আরও প্রায় সাড়ে ২৭ লাখ মানুষ টিকা নিয়েছেন
এ নিয়ে দেশে মোট টিকা গ্রহীতার সংখ্যা ৮ কোটি ছাড়িয়েছে
স্বাস্থ্য অধিদপ্তরের পরিচালক (এমআইএস) ও লাইন ডিরেক্টর (এইচআইএস অ্যান্ড ই- হেলথ) সূত্রে এ তথ্য জানা গেছে
চলতি বছরের ২৭ জানুয়ারি রাজধানীর কুর্মিটোলা হাসপাতালে প্রধানমন্ত্রী শেখ হাসিনা ভারতের সিরাম ইনস্টিটিউটে উৎপাদিত অক্সফোর্ড-অ্যাস্ট্রাজেনেকার টিকার মাধ্যমে টিকাদান কর্মসূচি উদ্বোধন করেন
সেদিন থেকে গতকাল (৯ নভেম্বর) পর্যন্ত সারাদেশে টিকা গ্রহণকারীর সংখ্যা বৃদ্ধি পেয়ে ৮ কোটি ১০ লাখ ৭৭ হাজার ৯৭৭ জনে দাঁড়িয়েছে
