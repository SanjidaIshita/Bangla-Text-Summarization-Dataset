১৯৭১-এর এপ্রিল মাস
রাজশাহী শহরে প্রবেশ করেছে পাকিস্তানি বাহিনী
বিশ্ববিদ্যালয়ের বিভিন্ন একাডেমিক ভবন, হলগুলোতে গড়া ঘাঁটিতে একে একে ধরে আনা হচ্ছে নিরীহ মানুষ
বেয়নেটের খোঁচায় খোঁচায় মায়ের চোখের সামনে সন্তানের নিদারুণ মৃত্যু, সন্তানের সামনে মায়ের বস্ত্রহরণ, কোথাও ধর্ষণ এসব অবর্ণনীয় নির্যাতন চালিয়েছিল পাকবাহিনীরা
এসব ঘটনার সাক্ষী হয়ে দাঁড়িয়ে আছে রাজশাহী বিশ্ববিদ্যালয়ের (রাবি) শহীদ শামসুজ্জোহা হল
সেসব করুণ চিত্র তুলে ধরে রাবিতে জোহা হল কথা কয় নাটক মঞ্চায়িত হয়েছে
১৯৬৯-এর ফেব্রুয়ারি থেকে একাত্তরের ৯ মাস পাকিস্তানি বাহিনীর এ ঘাঁটিতে নির্যাতনের ধরন কেমন ছিল সেটি নাটকের মাধ্যমে ফুটিয়ে তোলা হয়েছে জোহা হল কথা কয় নাটকে
