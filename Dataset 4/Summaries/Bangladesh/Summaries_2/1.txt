চিকিৎসাসেবায় সফলতার সঙ্গে এক যুগ পেরিয়ে ১৩ বছরে পদার্পণ করেছে পপুলার মেডিকেল কলেজ হাসপাতাল
প্রতিষ্ঠাবার্ষিকীতে বর্ণাঢ্য শোভাযাত্রা, বেলুন ওড়ানো, কেক কাটা, মতবিনিময়সহ দিনব্যাপী নানা আয়োজনের মধ্য দিয়ে দিনটি উদযাপন করে হাসপাতাল কর্তৃপক্ষ
প্রতিষ্ঠাবার্ষিকীতে পপুলার মেডিকেল কলেজ হাসপাতালের ব্যবস্থাপনা পরিচালক ও সিইও ডা. মোস্তাফিজুর রহমান বলেন, স্বল্পমূল্যে উন্নত চিকিৎসা জনগণের দোরগোড়ায় পৌঁছে দেওয়ার লক্ষ্যে ২০০৯ সালে পপুলার হাসপাতালের যাত্রা শুরু হয়
দিনব্যাপী আয়োজনে অন্যদের মধ্যে উপস্থিত ছিলেন হাসপাতালটির উপদেষ্টা অধ্যাপক ডা. তারিকুল ইসলাম, পরিচালক ডা. এএমএসএম সরাফুজ্জামান (রুবেল), অধ্যক্ষ অধ্যাপক ডা. খান আবুল কালাম আজাদ, ঢাকা মেডিকেল কলেজের অধ্যক্ষ অধ্যাপক ডা. টিটু মিয়া, অধ্যাপক ডা. কুহিনুর বেগম, অধ্যাপক ডা. ফেরদৌসি ইসলাম (লিপি), অধ্যাপক ডা. এসএ খান, অধ্যাপক ডা. কনক কান্তি বড়ুয়া, অধ্যাপক ডা. আনিসুল হক, অধ্যাপক ডা. মুজিবুর রহমানসহ অনেকে
