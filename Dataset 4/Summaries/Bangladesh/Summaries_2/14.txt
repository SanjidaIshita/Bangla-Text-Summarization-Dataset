পদ্মা সেতুর বহু কাঙ্ক্ষিত কার্পেটিং বা পিচ ঢালাই শুরু হয়েছে বধুবার
সেতুটির ৪০ নম্বর খুঁটির কাছে সকাল থেকে এ কার্পেটিংয়ের কাজ শুরু হয়
এর আগে পরীক্ষামলূকভাবে সেতুর ওই খুঁটির কাছে ৬০ মিটার এলাকায় কার্পেটিং হয়েছিল
পদ্মা সেতুর দায়িত্বশীল নির্বাহী প্রকৌশলী দেওয়ান আব্দুল কাদের সকালে যুগান্তরকে বলেন, ৪৩০ মিটার এলাকার মধ্যে ওয়াটার-প্রুফের লেয়ার দিয়ে কার্পেটিংয়ের জন্য প্রস্তুত রাখা হয়েছে
তবে প্রথম দফায় ৬০ মিলিমিটার লেয়ার দেওয়া হবে, দ্বিতীয় দফায় বাকি ৪০ মিলিমিটার দেওয়া হবে
পিচ ঢালাই কাজের সময় পদ্মা সেতুর প্রকল্প পরিচালক মো. শফিকুল ইসলামসহ সংশ্লিষ্ট প্রকৌশলীরা উপস্থিত ছিলেন
জাজিরা প্রান্ত থেকে গ্যাসলাইনের কাজ শুরুর পর এখন দ্রুত কাজ শেষ করার জন্য মাওয়া প্রান্ত থেকেও গ্যাসলাইন স্থাপনের প্রক্রিয়া শুরু হয়েছে
