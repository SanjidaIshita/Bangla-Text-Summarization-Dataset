উপজেলা সদরের স্বরূপকাঠি সরকারি পাইলট মডেল মাধ্যমিক বিদ্যালয়ের বার্ষিক বেতন ও পরীক্ষার ফির সঙ্গে নানা ধরনের অঙ্কজুড়ে সহস্রাধিক টাকা বাড়তি আদায় করা হচ্ছে
মুদ্রণ ফি, কল্যাণ তহবিল, কৃষিবাগান, রেড ক্রিসেন্ট ফি, চিকিৎসা ও বিবিধ চার্জসহ লাখ লাখ টাকা অতিরিক্ত আদায় করার চাপ দিচ্ছেন শিক্ষকরা
১১০০ শিক্ষার্থীর কাছ থেকে মাসিক ২০ টাকা হারে বার্ষিক ২৪০ টাকা কম্পিউটার ফি ধার্য করার পাশাপাশি একশ টাকা আইসিটি ফি যুক্ত করা হয়েছে
জানা গেছে, স্বরূপকাঠি সরকারি পাইলট মডেল মাধ্যমিক বিদ্যালয়ের বার্ষিক পরীক্ষার আগ মুহূর্তে শ্রেণি শিক্ষকরা শিক্ষার্থীদের কাছ থেকে বেতন ও পরীক্ষার ফি আদায়ের জন্য শ্রেণিওয়ারি মোট টাকার অঙ্ক জানিয়ে দেন
পরে খোঁজ নিয়ে জানতে পারেন, প্রতি শিক্ষার্থীর মাসিক বেতনের সঙ্গে মুদ্রণ ফি ১৭৫ টাকা, কল্যাণ তহবিল ২৫ টাকা, কৃষিবাগান ৩০ টাকা, রেড ক্রিসেন্ট ফি ১০ টাকা, চিকিৎসা ফি ২০ টাকা, বিবিধ চার্জ ২০০ টাকা, কম্পিউটার ফি ২৪০ টাকা, আইসিটি ফি একশ টাকা, নৈশপ্রহরী ও আয়ার জন্য ৩০০ টাকার সঙ্গে কমনরুম, স্কাউট, মিলাদুন্নবী, পূজাসহ ৬ষ্ঠ শ্রেণির একজন শিক্ষার্থীকে মোট ১৮৩০ টাকা দিতে হচ্ছে
নাম প্রকাশ না করার শর্তে একাধিক অভিভাবক অভিযোগ করেন, কল্যাণ ফি, বিবিধ চার্জ, কৃষিবাগানের নামে টাকা নেওয়া হচ্ছে কার স্বার্থে
