ফেরি সংকটের কারণে গত ১৯ দিন ধরে পাটুরিয়া-দৌলতদিয়া রুটে ফেরি চলাচল মারাত্মকভাবে ব্যাহত হচ্ছে
এতে দুর্ভোগে পড়তে হচ্ছে এই পথে যাতায়াতকারী দেশের দক্ষিণ-পশ্চিমাঞ্চলের ২১ জেলার যাত্রীদের
বিআইডব্লিউটিসি আরিচা আঞ্চলিক কার্যালয়ের উপ-মহাব্যবস্থাপক (বাণিজ্য) মো. জিল্লুর রহমান দ্য ডেইলি স্টারকে জানিয়েছেন এই সমস্যা সমাধানে সময় লাগবে
তিনি বলেছেন, এই ফেরি সেক্টরে আমাদের মোট ২২টি ফেরি আছ
এখন ১৭টি ফেরি চলছে
ফেরি সংকটের পাশাপাশি শিমুলিয়া-বাংলাবাজার নৌপথে সীমিত ফেরি চলাচলের কারণে ওই নৌপথের অধিকাংশ গাড়ি পাটুরিয়া-দৌলতদিয়া নৌপথ ব্যবহার করছে
এ কারণে টার্মিনালে ট্রাকগুলোকে দীর্ঘক্ষণ আটকে থাকতে হচ্ছে
আজ সকাল ১১টা থেকে দুপুর দেড়টা পর্যন্ত পাটুরিয়া সরেজমিনে দেখা যায়, পাটুরিয়া ঘাট থেকে মহাসড়কে পণ্য বোঝাই ট্রাকের দেড় কিলোমিটার দীর্ঘ লাইন
দুটি ট্রাক টার্মিনালে অন্তত ৩ শতাধিক ট্রাক এবং শতাধিক দূরপাল্লার বাস ফেরি পারের অপেক্ষায় আছে
