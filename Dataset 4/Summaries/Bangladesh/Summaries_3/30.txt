দেশে ২৪ ঘণ্টায় আরও ২৩৫ জনের মধ্যে করোনাভাইরাসের সংক্রমণ ধরা পড়েছে
এ সময় মৃত্যু হয়েছে ২ জনের
এ নিয়ে এ পর্যন্ত করোনা আক্রান্ত রোগীর সংখ্যা দাঁড়িয়েছে ১৫ লাখ ৭১ হাজার ৬৬৯ জনে
শনাক্ত নতুন রোগীদের ১৮১ জনই ঢাকা বিভাগের, যা দিনের মোট শনাক্তের ৭৭ শতাংশ
স্বাস্থ্য অধিদপ্তরের এক সংবাদ বিজ্ঞপ্তিতে বুধবার এ তথ্য জানানো হয়
এদিকে করোনাভাইরাসের সংক্রমণ ও মৃত্যুরোধে রাজধানীসহ সারা দেশে আরও প্রায় সাড়ে ২৭ লাখ মানুষ টিকা নিয়েছেন
স্বাস্থ্য অধিদপ্তরের পরিচালক (এমআইএস) ও লাইন ডিরেক্টর (এইচআইএস অ্যান্ড ই- হেলথ) সূত্রে এ তথ্য জানা গেছে
চলতি বছরের ২৭ জানুয়ারি রাজধানীর কুর্মিটোলা হাসপাতালে প্রধানমন্ত্রী শেখ হাসিনা ভারতের সিরাম ইনস্টিটিউটে উৎপাদিত অক্সফোর্ড-অ্যাস্ট্রাজেনেকার টিকার মাধ্যমে টিকাদান কর্মসূচি উদ্বোধন করেন
