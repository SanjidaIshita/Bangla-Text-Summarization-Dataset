চিকিৎসকের পরামর্শ ছাড়া করোনা রোগীর চিকিৎসার জন্য খাওয়ার ওষুধ মলনুপিরাভির ব্যবহার না করার পরামর্শ দিয়েছেন স্বাস্থ্য অধিদপ্তর
ওষুধটি ব্যবহারের ব্যাপারে স্বাস্থ্য বিভাগ ন্যাশনাল গাইডলাইন কমিটি বৈঠক করে সঠিক নির্দেশনা দেবে
এর আগে নতুন ওষুধটি (এন্টিভাইরাল) চিকিৎসকের পরামর্শ ছাড়া কেউ যেন ব্যবহার না করেন, কোথাও যেন বিক্রি না হয় সেদিকে নজর রাখার পরামর্শ দেওয়া হয়
বুধবার দুপুরে দেশের করোনা পরিস্থিতি নিয়ে স্বাস্থ্য অধিদপ্তর আয়োজিত ভার্চুয়াল স্বাস্থ্য বুলেটিনে এ কথা বলা হয়
এ সময় অধিদপ্তরের মুখপাত্র ও লাইন ডিরেক্টর (অসংক্রামক রোগ নিয়ন্ত্রণ) অধ্যাপক ডা. রোবেদ আমিন দেশবাসীকে এই পরামর্শ দান ও সতর্ক করেন
অধ্যাপক ডা. রোবেদ আমিন বলেন, ঔষধ প্রশাসন অধিদপ্তর করোনা রোগীর চিকিৎসার জন্য মুখে খাওয়ার ওষুধ ইমার্জেন্সি ইউজ অথরাইজেশন (ইইউই) দিয়েছে
বেক্সিমকো, স্কয়ার এবং এসকেএফ ফার্মাসিউটিক্যালস মলনুপিরাভির উৎপাদনে ইমার্জেন্সি ইউজ অথরাইজেশন বা ইইউএ পেয়েছে
আরও সাতটি প্রতিষ্ঠানের অনুকূলে ইইউএ প্রদান প্রক্রিয়াধীন রয়েছে
