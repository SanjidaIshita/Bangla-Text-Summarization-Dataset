আবারও খবরের শিরোনাম বলিউড সেনসেশন ক্যাটরিনা কাইফ ও ভিকি কৌশল
বিভিন্ন সূত্রের বরাত দিয়ে ভারতের জনপ্রিয় বলিউডভিত্তিক ওয়েবসাইট বলিউড হাঙ্গামার মঙ্গলবারের প্রতিবেদনে বলা হয়েছে— বিয়ের পর বিরাট-আনুশকার প্রতিবেশী হচ্ছেন ভিকি ও ক্যাটরিনা
মুম্বাইয়ের জুহু এলাকায় তারা অত্যন্ত বিলাসবহুল রাজমহল অ্যাপার্টমেন্টের আটতলার একটা ফ্ল্যাট ভাড়া নিয়েছেন বলে জানা গেছে
একই ভবনের দুটি ফ্লোরে বসবাস করছেন বিরাট ও আনুশকা দম্পতি
আর এ কারণে আগামী তিন বছর তাদের প্রতি মাসে ৮ লাখ রুপি ভাড়া দিতে হবে
এর পর চতুর্থ বছর ৮ দশমিক ৪ লাখ রুপি, আর শেষ অর্থাৎ পঞ্চম বছর ৮ দশমিক ৮ লাখ রুপি ভাড়া দেবেন তারা
বহু আগেই গুঞ্জন রটে যায় যে, ডিসেম্বরে রাজকীয় বিয়ে হচ্ছে বলিউডের সবচেয়ে আকাঙ্ক্ষিত এই যুগলের
গেল দিওয়ালিতেই নাকি পরিচালক কবির খানের বাসায় বাগদান সেরে ফেলেছেন ক্যাট-ভিকি
