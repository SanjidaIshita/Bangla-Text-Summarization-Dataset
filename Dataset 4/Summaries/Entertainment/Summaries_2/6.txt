এক সময়ের জনপ্রিয় মডেল, অভিনেত্রী ও উপস্থাপিকা রুমানা মালিক মুনমুন কয়েক বছর আগে কানাডা প্রবাসী হয়েছেন
সেখানে যাওয়ার পর কন্যাসন্তানের মা হয়েছেন
মেয়ের প্রথম বাংলাদেশ সফর নিয়ে বেশ উৎফুল্ল মুনমুন জানিয়েছেন, খুব অল্প সময়েই সে তার দাদি, নানা, খালা, ফুফুদের সঙ্গে মিশে যেতে পেরেছে
মাছরাঙা টেলিভিশনের নিয়মিত আয়োজন রাঙা সকাল-এর বিশেষ পর্বে আমন্ত্রিত হয়ে এসে মুনমুন তার জীবনের অনেক অজানা গল্প জানিয়েছেন
তিনি জানিয়েছেন, প্রায় দেড় বছর ধরে মাতৃত্বের স্বাদ পেয়ে জীবনকে নতুনভাবে উপভোগ করতে শিখেছেন
রুম্মান রশীদ খান ও লাবণ্যর উপস্থাপনায় এবং জোবায়ের ইকবালের প্রযোজনায় রাঙা সকাল-এর এ পর্বটি প্রচার হবে আগামী ১৫ নভেম্বর সকাল ৭টায় মাছরাঙা টেলিভিশনে
