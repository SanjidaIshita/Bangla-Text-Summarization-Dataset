জন্মদিনে শুভেচ্ছা ও ভালোবাসায়, চমকে দেয়া বৈচিত্র্যময় শুভেচ্ছায় সিক্ত হলেন কণ্ঠশিল্পী ও সংগীত পরিচালক কৌশিক হোসেন তাপস
৮ নভেম্বর তার জন্মদিনের প্রথম প্রহরে গানবাংলা টেলিভিশনের কার্যালয় হয়ে উঠেছিল সংগীতশিল্পীদের মিলনমেলা
দেশবরেণ্য শিল্পীদের উপস্থিতিতে ১২টা ১ মিনিটে কেক কেটে জন্মদিন উদযাপন অনুষ্ঠানের সূচনা হয়
অগ্রজদের মধ্যে কৌশিক হোসেন তাপসকে শুভেচ্ছা জানিয়েছেন-গাজী মাজহারুল আনোয়ার, আলম খান, আবদুল হাদী, রফিকুল আলম, খুরশীদ আলম, শাহীন সামাদ, আবিদা সুলতানা, রেজওয়ানা চৌধুরী বন্যা, কিরণ চন্দ্র রায়, ফাতেমা তুজ জোহরা, ফেরদৌস আরা, অদিতি মহসীন প্রমুখ
জন্মদিন উপলক্ষে চিঠি লিখেছেন সংগীতশিল্পী ঐশী, লুইপা, পারভেজ, অটামনাল মুন, আনিকা, ডোরা, রেশমি, শামীম, হাসিব, গানবাংলা পরিবারসহ প্রমুখ
শুভেচ্ছায় সিক্ত তাপস বলেন, প্রতিবার জন্মদিনে ভালোবাসায় সিক্ত হয়ে আমি বলি এরপর থেকে দ্বিগুণ শক্তি ও গতি নিয়ে আমি পথ চলব, এবার বলছি দশগুণ গতিতে পথ চলতে হবে আমাদের
জন্মদিনের অনুষ্ঠানে আরও উপস্থিত ছিলেন-হামিন আহমেদ, এস আই টুটুল, বালাম, অর্ণব-সুনিধি, মিলন মাহমুদ, মেজবাহ, তাশফি, অদিতি, পুতুল, দোলা, কিশোর, নোলক বাবু, পূজাসহ অর্ধশতাধিক শিল্পী ও কলাকুশলী
