মডেলিং, অভিনয় এবং অনুষ্ঠান উপস্থাপনা— সব মাধ্যমেই সমান ব্যস্ত ইমতু রাতিশ
অমিতাভ রেজার হাত ধরে একটি বিজ্ঞাপনে মডেল হবার সুবাদে মিডিয়াতে তার কাজ শুরু হয়
গন্তব্য একুশ নামের একটি অনুষ্ঠানে তানভীর হোসেন প্রবালের প্রযোজনায় মামুনুর রশীদের সাক্ষাৎকার নেয়ার মধ্য দিয়ে একজন উপস্থাপক হিসেবে ইমতু রাতিশের যাত্রা শুরু হয়
অন্যদিকে পারভেজ আমিনের পরিচালনায় মোনালিসার বিপরীতে টমের চিঠি নাটকে অভিনয়ের মধ্য দিয়ে একজন অভিনেতা ইমতুর অভিষেক হয়েছিল
অনেকটা পথ পেরিয়ে উপস্থাপনায় ইমতু যেমন এক নির্ভরযোগ্য নাম ঠিক তেমনি অভিনয়েও ইমতু এক নির্ভরযোগ্যই বটে
যে কারণে আগামী ১৫ নভেম্বর থেকে শুরু হতে যাওয়া আরটিভির ইয়াং স্টার রিয়েলিটি শোরও উপস্থাপনা তিনিই করতে যাচ্ছেন
ইমতু রাতিশ জানান, এরই মধ্যে তিনি ১২টি খণ্ডনাটকের কাজ শেষ করেছেন
শুধু নাটকেই নয়, ইমতু যৈবতী কইন্যার মন, যদি কিন্তু তবুও, ও আবার বসন্ত সিনেমায় অভিনয় করেছেন
