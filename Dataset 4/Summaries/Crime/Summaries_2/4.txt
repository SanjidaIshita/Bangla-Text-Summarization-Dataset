ভাঙ্গুড়ায় খাস জলাশয় নিয়ে বিরোধের জেরে বাবা-ছেলেকে কুপিয়েছে প্রতিপক্ষের লোকজন
হামলায় হাঁসুয়ার আঘাতে গোলাম হোসেনের (৪৩) বাম হাতের কব্জি প্রায় বিচ্ছিন্ন হয়ে গেছে ও তার ছেলে নবম শ্রেণির শিক্ষার্থী রাজিব হোসেনের (১৫) ঘাড়ে গুরুতর আঘাত করা হয়েছে
বুধবার সকাল সাড়ে ৮টায় মধু, মোজাম্মেল, মুন্নাফ ও মোজাম্মেলের ছেলে ফয়সাল এ হামলা করে বলে জানা গেছে
খোঁজ নিয়ে জানা যায়, তেত্রিশ শতাংশ আয়তনের একটি খাস জলাশয় দীর্ঘদিন গোলাম হোসেন ভোগদখল করে আসছিলেন
সম্প্রতি জলাশয়টি গোলাম হোসেনের কাছ থেকে লিজ নিয়ে মাছ চাষ করে প্রতিপক্ষের লোকজন
