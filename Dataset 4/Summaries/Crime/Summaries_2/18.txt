কাউখালীতে সুপারি পাড়াকে কেন্দ্র করে প্রতিপক্ষের হামলায় অন্তঃসত্ত্বা গৃহবধূর তলপেটে লাথি মেরে গুরুতর আহত করার অভিযোগ পাওয়া গেছে
জানা যায়, রোববার দুপুরে উপজেলার বৌলাকান্দা গ্রামের রাজিব রাঢ়ি তার নিজ বাগানে সুপারি পাড়তে গেলে প্রতিবেশী সুকুমার বেপারীর ছেলে সুদেব বেপারী ও তার ভাইসহ কয়েকজন তাকে আটক করে মারধর করে
এ সময় রাজিব রাঢ়ির স্ত্রী ৬ মাসের অন্তঃসত্ত্বা তামান্না আক্তার তাকে উদ্ধার করতে গেলে তারা গৃহবধূর তলপেটে লাথি মারে
বিষয়টি নিয়ে রাজিব রাঢ়ি বাদী হয়ে সুদেব বেপারী ও তার ভাইসহ ৬ জনের বিরুদ্ধে কাউখালী থানায় মামলা করেছেন
