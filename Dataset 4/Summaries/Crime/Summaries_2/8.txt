ফেনীর সোনাগাজীতে জামায়াত নেতা মাওলানা কালিম উল্যাহর বাড়ি থেকে মঙ্গলবার আটক ৮ নারীকর্মীসহ ১৫ জামায়াত নেতাকর্মীর বিরুদ্ধে নাশকতা পরিকল্পনার অভিযোগে মামলা হয়েছে
একই বাড়িতে বেড়াতে গিয়ে পুলিশের হাতে আটক হন বাংলাদেশ ফেডারেল সাংবাদিক ইউনিয়নের (বিএফইউজে) (একাংশের) সভাপতি এম আবদুল্লাহ ও তার ছোট বোন রাশেদা আক্তার
এদিকে বুধবার দুপুরে ফেনী জেলা পুলিশ সুপার আবদুল্লাহ আল মামুন এক সংবাদ সম্মেলনে জানান, আটক আট নারী নেত্রীকে বুধবার আদালতের মাধ্যমে কারাগারে পাঠানো হয়েছে
অপরদিকে পুলিশ বলেছে, যাচাই-বাছাই শেষে সাংবাদিক নেতা এম আবদুল্লাহ ও তার সঙ্গে ঢাকা থেকে বেড়াতে আসা বোন রাশেদা আক্তারকে ছেড়ে দেওয়া হয়েছে
উপজেলা জামায়াতের সাবেক আমির মাওলানা কালিম উল্যাহ মোবাইল ফোনে জামায়াতের গোপন বৈঠকের কথা অস্বীকার করে বলেন, তিনি নতুন বাসায় উঠেছেন
