আয়বহির্ভূত সম্পদ থাকার তথ্য পাওয়ায় দুর্নীতি দমন কমিশনে (দুদক) নড়াইলের আওয়ামী লীগ নেতা সৈয়দ আবিদুল ইসলাম ও তার স্ত্রী ইসরাত জাহান সহেলীর বিরুদ্ধে মামলা হয়েছে
সোমবার বিকালে দুদকের যশোর সমন্বিত জেলা কার্যালয়ের সহকারী পরিচালক মো. মোশাররফ হোসেন বাদী হয়ে এ মামলা করেন
অনুসন্ধানে সৈয়দ আবিদুল ইসলামের ৫ কোটি ৪৫ লাখ ৫৬ হাজার ৬২২ টাকা এবং তার স্ত্রী ইসরাত জাহান সহেলীর ৮০ লাখ ৯৬ হাজার ২৭১ টাকা জ্ঞাত-আয়বহির্ভূত সম্পদ থাকার তথ্য পাওয়া যায়
এ প্রসঙ্গে দুদকের যশোর সমন্বিত জেলা কার্যালয়ে উপ-পরিচালক মো. নাজমুচ্ছায়াদাত জানান, জ্ঞাত-আয়বহির্ভূত ওই সম্পদ অর্জনের তথ্য পেয়ে তাদের বিরুদ্ধে পৃথক দুটি মামলা করা হয়েছে
