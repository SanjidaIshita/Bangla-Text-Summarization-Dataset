সিলেটে গুলি করে স্কুলছাত্র সুমেল হত্যা মামলায় আলোচিত লন্ডনি সাইফুল আলমের ৫ দিনের রিমান্ড মঞ্জুর করেছেন আদালত
রিমান্ডের শুনানিতে বাদীপক্ষের আইনজীবীরা আদালতকে জানান, সুমেল হত্যাকাণ্ডের সময় বন্দুক, পিস্তলসহ ৮-১০টি আগ্নেয়াস্ত্র ব্যবহার করা হয়েছে
গত ২৩ অক্টোবর স্কুলছাত্র সুমেল হত্যা মামলায় সাইফুলকে ১০ দিনের রিমান্ডে নেওয়ার আবেদন করেছিলেন মামলার তদন্তকারী কর্মকর্তা ও বিশ্বনাথ থানার ওসি রমাপ্রসাদ চক্রবর্তী
রিমান্ড শুনানিতে আসামিপক্ষে জেলা বারের সভাপতি এটিএম ফয়েজসহ প্রায় ১০ জন আইনজীবী উপস্থিত ছিলেন
উল্লেখ্য, গত ১ মে বিশ্বনাথ উপজেলার দৌলতপুর ইউনিয়নের চৈতন্যনগর গ্রামে ব্রাশফায়ারে নিহত হন স্কুলছাত্র সুমেল
এ ঘটনায় লন্ডনি সাইফুল আলমকে প্রধান আসামি করে হত্যা মামলা দায়ের হয়
গত ২১ অক্টোবর ঢাকার সেগুনবাগিচার একটি বহুতল ভবন থেকে হত্যাকাণ্ডের প্রধান আসামি সাইফুলকে গ্রেফতার করে রমনা থানা পুলিশ
