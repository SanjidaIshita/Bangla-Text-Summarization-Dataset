নোয়াখালীর দ্বীপ উপজেলা হাতিয়ায় গাছকাটা নিয়ে ঝগড়ায় এক গৃহবধূকে কুপিয়ে হত্যা করা হয়েছে
বুধবার দুপুর ১২টার দিকে উপজেলার চানন্দী ইউনিয়ন থেকে অভিযুক্ত এক যুবককে গ্রেফতার করে পুলিশ
হাতিয়া থানার ওসি মো. আনোয়ারুল ইসলাম এসব তথ্য নিশ্চিত করেন
তিনি জানান, মঙ্গলবার সকাল ৭টার দিকে উপজেলার চানন্দী ইউনিয়নের ধানসিঁড়ি আশ্রয়ণ প্রকল্পের শেফালী বেগমের সঙ্গে একই আশ্রয়ণকেন্দ্রের মো. আবুল কালামের গাছকাটা ও টয়লেট ব্যবহার নিয়ে কথা কাটাকাটি হয়
এ সময় আবুল কালাম উত্তেজিত হয়ে দা দিয়ে শেফালী বেগমকে পেটে ও বাম হাতে কুপিয়ে গুরুতর জখম করে
পরে শেফালী বেগমকে গুরুতর অবস্থায় নোয়াখালী প্রাইম হাসপাতালে নিয়ে গেলে কর্তব্যরত চিকিৎসক উন্নত চিকিৎসার জন্য তাকে ২৫০ শয্যাবিশিষ্ট নোয়াখালী জেনারেল হাসপাতালে স্থানান্তর করে
