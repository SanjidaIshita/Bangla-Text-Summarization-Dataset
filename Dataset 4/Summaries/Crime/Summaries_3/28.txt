চট্টগ্রাম জেলার ভূমি অধিগ্রহণ (এলএ) শাখায় ভুয়া আমমোক্তারনামা দিয়ে ২ কোটি ৮৬ লাখ টাকার চেক উত্তোলনের চেষ্টার হোতাদের শনাক্ত করেছে পুলিশ
এ চক্রের মূলহোতা এলএ শাখার সার্ভেয়ার খাজা উদ্দিন লিটনকেও পুলিশ গ্রেফতার করেছে
চট্টগ্রাম সাবরেজিস্ট্রি অফিসের একাধিক কর্মকর্তা এ চক্রে জড়িত বলে একটি সূত্র নিশ্চিত করেছে
প্রতারণার মাধ্যমে চেক উত্তোলনের চেষ্টার অভিযোগে এর আগে সোমবার উখিয়ার বাসিন্দা জোহুরা, তার বাবা উসমান গণি ও বাঁশখালীর এসি ল্যান্ডের চেইনম্যান নেজামুল করিমকে গ্রেফতার করে কোতোয়ালি থানা পুলিশ
সূত্র জানায়, চক্রটি ২ কোটি ৮৬ লাখ টাকা ক্ষতি পূরণের চেক উত্তোলন করতে পারলে ১ কোটি ৫০ লাখ টাকা পেত সার্ভেয়ার খাজা উদ্দিন লিটন
পুলিশ ও এলএ শাখার কর্মকর্তারা জানান, এলএ শাখা থেকে ভুয়া পরিচয় দিয়ে ক্ষতি পূরণের টাকা উত্তোলনকারী চক্রের সদস্য জোহুরাকে গ্রেফতারের পর তার বাবা এবং বাঁশখালীর এসি ল্যান্ডের চেইনম্যান নেজামুল করিমকে গ্রেফতার করা হয়
নাম প্রকাশ না করার শর্তে কোতোয়ালি থানার একজন পুলিশ সদস্য যুগান্তরকে জানান, তদন্তে ও আসামিদের জিজ্ঞাসাবাদে এলএ শাখার সার্ভেয়ারদের নাম আসায় কোতোয়ালি থানার ওসি মোহাম্মদ নেজাম উদ্দিন জেলা প্রশাসক মমিনুর রহমানের সঙ্গে কথা বলেন
