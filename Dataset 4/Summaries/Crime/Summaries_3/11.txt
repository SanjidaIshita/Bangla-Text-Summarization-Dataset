নেত্রকোনার বাসা থেকে বাবা-ছেলের লাশ উদ্ধারের ঘটনায় হত্যা মামলা দায়ের করা হয়েছে
শুক্রবার বিকালে নিহত কাইয়ুমের ছোটভাই মোস্তাফিজুর রহমান বাদী হয়ে নেত্রকোনা মডেল থানায় এ মামলা করেন
এদিকে পুলিশ নিহতের স্ত্রী ছালমা খাতুনকে গ্রেফতার দেখিয়ে আদালতে সাত দিনের রিমান্ড আবেদন করেছে
শুক্রবার বেলা ১২টার দিকে নেত্রকোনা আধুনিক সদর হাসপাতাল মর্গে লাশ দুটির ময়নাতদন্ত করেন হাসপাতালের চিকিৎসা কর্মকর্তা শ্রদ্ধানন্দ নাথ এবং টিটু রায়
প্রসঙ্গত, বৃহস্পতিবার বেলা ১২টায় শহরের নাগড়া এলাকার একটি ভবনের চারতলা থেকে পুলিশ আবদুল কাইয়ুম সরদার (৩২) ও তার দুই বছরের ছেলে আহনাব শাকিলের লাশ উদ্ধার করে
