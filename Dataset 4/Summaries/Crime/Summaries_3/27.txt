চট্টগ্রামে দুর্নীতি দমন কমিশনের (দুদক) করা মামলায় ঢাকা সিআইডির উপ-পরিদর্শক বরখাস্ত (এসআই) মো. নওয়াব আলীকে কারাগারে পাঠিয়েছেন আদালত
চট্টগ্রাম মহানগর দায়রা জজ শেখ আশফাকুর রহমানের আদালতে আত্মসমর্পণ করলে বুধবার শুনানি শেষে আদালত নওয়াব আলীকে কারাগারে পাঠানোর নির্দেশ দেন
দুদক আইনজীবী মাহমুদুল হক যুগান্তরকে বলেন, ১ কোটি ৩৪ লাখ ৯৯ হাজার টাকা জ্ঞাত আয়বহির্ভূত সম্পদ অর্জনের অভিযোগে এসআই মো. নওয়াব আলী ও তার স্ত্রী গুলজার বেগমকে আসামি করে মামলা করে দুদক
পরবর্তীতে এ মামলায় এ দম্পতি ছাড়াও কর অঞ্চল-১ চট্টগ্রামের অতিরিক্ত সহকারী কর কমিশনার (বর্তমানে অবসরপ্রাপ্ত) বাহার উদ্দিন চৌধুরী ও কর পরিদর্শক দীপংকর ঘোষকে আসামি করে আদালতে দুদক অভিযোগপত্র দিয়েছে
দুদক সূত্র জানায়, গোপালগঞ্জ সদরের কেকানিয়ার বাসিন্দা নওয়াব আলী ১৯৯২ সালে কনস্টেবল পদে পুলিশে যোগ দেন
