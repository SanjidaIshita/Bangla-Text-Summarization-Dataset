যশোরে চালককে গলা কেটে হত্যা করে ইজিবাইক নিয়ে গেছে দুর্বৃত্তরা
মঙ্গলবার মধ্যরাতে যশোর সদর উপজেলার ঘুরুলিয়া এলাকায় এ হত্যাকাণ্ডের ঘটনা ঘটেছে
নিহত ইজিবাইক চালক আব্দুল্লাহ (১৮) যশোর সদর উপজেলার সুলতানপুর উত্তরপাড়ার মোজাদুল জামানের ছেলে ও যশোরে মুসলিম এইড ইনস্টিটিউটের দ্বাদশ শ্রেণির শিক্ষার্থী
ইজিবাইক চালক আব্দুল্লাহকে হত্যার প্রতিবাদে বুধবার দুপুরে শহরে বিক্ষোভ মিছিল করেছে বাংলাদেশ অটোবাইক শ্রমিক কল্যাণ সোসাইটির সদস্যরা
এ ঘটনায় জড়িত দুজনকে আটক করা হয়েছে
তারা হলো সদর উপজেলার তফর নওয়াপাড়া এলাকার হাসিবুর রহমান হাসিব ও শহরের পূর্ব বারান্দী নাথপাড়ার আরিফ হোসেন
যশোর পুলিশের মুখপাত্র ও ডিবি ওসি রূপন কুমার সরকার জানান, ইজিবাইক ছিনতাইয়ের উদ্দেশ্যে আব্দুল্লাহকে হত্যা করা হয়েছে
