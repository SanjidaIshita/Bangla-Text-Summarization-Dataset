যশোরে চালককে গলা কেটে হত্যা করে ইজিবাইক নিয়ে গেছে দুর্বৃত্তরা
মঙ্গলবার মধ্যরাতে যশোর সদর উপজেলার ঘুরুলিয়া এলাকায় এ হত্যাকাণ্ডের ঘটনা ঘটেছে
ইজিবাইক চালক আব্দুল্লাহকে হত্যার প্রতিবাদে বুধবার দুপুরে শহরে বিক্ষোভ মিছিল করেছে বাংলাদেশ অটোবাইক শ্রমিক কল্যাণ সোসাইটির সদস্যরা
এ ঘটনায় জড়িত দুজনকে আটক করা হয়েছে
তারা হলো সদর উপজেলার তফর নওয়াপাড়া এলাকার হাসিবুর রহমান হাসিব ও শহরের পূর্ব বারান্দী নাথপাড়ার আরিফ হোসেন
ছিনতাই হওয়া ইজিবাইক ও মোবাইল ফোন সেট এবং হত্যাকাণ্ডে ব্যবহৃত একটি চাকু উদ্ধার হয়েছে
যশোর পুলিশের মুখপাত্র ও ডিবি ওসি রূপন কুমার সরকার জানান, ইজিবাইক ছিনতাইয়ের উদ্দেশ্যে আব্দুল্লাহকে হত্যা করা হয়েছে
