কক্সবাজার শহরতলীর লিংক রোডে মুখোশধারীদের গুলিতে জেলা শ্রমিক লীগের সভাপতি জহিরুল ইসলাম সিকদার নিহতের ঘটনায় ১৯ জনের বিরুদ্ধে থানায় মামলা হয়েছে
বুধবার সকালে কক্সবাজার সদর মডেল থানায় নিহতের ছোটভাই কুদরত উল্লাহ সিকদার বাদী হয়ে মামলাটি দায়ের করেন
সূত্রমতে, গত শুক্রবার (৫ নভেম্বর) রাত সোয়া ১০টার দিকে মোটরসাইকেলযোগে মুখোশ পরিহিত একদল সন্ত্রাসী লিংক রোডের কুদরত উল্লাহ সিকদারের অফিসের সামনে এসে অতর্কিতভাবে গুলিবর্ষণ করে পালিয়ে যায়
এ সময় অফিসে অবস্থানরত জেলা শ্রমিক লীগ সভাপতি জহিরুল ইসলাম ও তার ছোটভাই ঝিলংজা ইউনিয়ন আওয়ামী লীগের সাধারণ সম্পাদক স্থানীয় ইউপি সদস্য কুদরত উল্লাহ সিকদার গুলিবিদ্ধ হন
পরে তাদের শারীরিক অবস্থার অবনতি দেখা দিলে দুইজনকেই চট্টগ্রাম মেডিকেল কলেজ হাসপাতালে প্রেরণ করেন দায়িত্বরত চিকিৎসক
তিন দিন ধরে মৃত্যুর সঙ্গে লড়াই করে রোববার (৭ নভেম্বর) দুপুর সাড়ে ১২টার দিকে চিকিৎসাধীন অবস্থায় মারা যান শ্রমিক লীগ সভাপতি
