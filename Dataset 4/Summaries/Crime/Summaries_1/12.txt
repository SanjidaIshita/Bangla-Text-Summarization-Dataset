রাজশাহীতে প্রায় ১৭ লাখ টাকা মূল্যের নামিদামি বিদেশি ব্র্যান্ডের নকল প্রসাধনী, কাঁচামাল ও যন্ত্রাংশ সামগ্রী উদ্ধার করেছে পুলিশ
মহানগর পুলিশ কমিশনার আবু কালাম সিদ্দিক জানান, মঙ্গলবার রাতে পুলিশ গোপন সংবাদের ভিত্তিতে জানতে পারে দিঘীর পারিলায় একটি নকল প্রসাধনীর কারখানা রয়েছে
বিভিন্ন প্রতিষ্ঠিত দেশি ও বিদেশি কোম্পানির মোড়কযুক্ত নকল প্রসাধনী, নকল প্রসাধনী তৈরির কাঁচামাল মজুদ করে রাজশাহী মহানগর এবং মহানগরীর বাইরে বিভিন্ন বিউটি পার্লার, জেন্টস পার্লার, সেলুন ও কসমেটিক্সের দোকানে সরবরাহ করা হয়
এমন সংবাদের ভিত্তিতে অভিযান পরিচালনা করে দেশি-বিদেশি কোম্পানির মোড়কে যুক্ত নকল প্রসাধনী, নকল প্রসাধনী তৈরির বিভিন্ন কাঁচামাল ও যন্ত্রপাতি উদ্ধার করা হয়
