সিলেটে গুলি করে স্কুলছাত্র সুমেল হত্যা মামলায় আলোচিত লন্ডনি সাইফুল আলমের ৫ দিনের রিমান্ড মঞ্জুর করেছেন আদালত
বুধবার সিলেটের আমল গ্রহণকারী তৃতীয় আদালতের বিচারক হারুনুর রশীদ রিমান্ড মঞ্জুর করেন
রিমান্ডের শুনানিতে বাদীপক্ষের আইনজীবীরা আদালতকে জানান, সুমেল হত্যাকাণ্ডের সময় বন্দুক, পিস্তলসহ ৮-১০টি আগ্নেয়াস্ত্র ব্যবহার করা হয়েছে
এ অস্ত্রগুলো উদ্ধার করা না গেলে এলাকায় আরও হত্যাকাণ্ড ঘটতে পারে
উভয়পক্ষের দীর্ঘক্ষণ শুনানি শেষে আদালত ৫ দিনের রিমান্ড মঞ্জুর করেন
গত ২৩ অক্টোবর স্কুলছাত্র সুমেল হত্যা মামলায় সাইফুলকে ১০ দিনের রিমান্ডে নেওয়ার আবেদন করেছিলেন মামলার তদন্তকারী কর্মকর্তা ও বিশ্বনাথ থানার ওসি রমাপ্রসাদ চক্রবর্তী
উল্লেখ্য, গত ১ মে বিশ্বনাথ উপজেলার দৌলতপুর ইউনিয়নের চৈতন্যনগর গ্রামে ব্রাশফায়ারে নিহত হন স্কুলছাত্র সুমেল
