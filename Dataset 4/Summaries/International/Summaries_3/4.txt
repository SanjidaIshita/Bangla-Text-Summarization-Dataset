বিয়ে নিয়ে অনীহা ছিল মালালা ইউসুফজাইয়ের
মাত্র চার মাস আগেও একটি সাক্ষাৎকারে তিনি বিয়ে নিয়ে উষ্মা করে বলেছিলেন, সবাই বিয়ে নিয়ে এত মাতামাতি করে কেন, বুঝি না
আর এখন বার্মিংহামে ব্যবসায়ী আসের মালিকের ঘরণী তিনি
এদিকে মালালার বিয়ের খবর ছড়িয়ে পড়তেই আসের মালিকের পরিচয় জানতে উদগ্রীব হয়ে পড়েন নেটিজেনরা
পাকিস্তান সুপার লিগে মুলতান সুলতানস দলের অন্যতম অংশীদারী ছিলেন আস
রয়টার্স জানিয়েছে, আসের মালিক পাকিস্তান ক্রিকেট বোর্ডের হাই পারফরম্যান্স সেন্টারের জেনারেল ম্যানেজার
এদিকে নারী শিক্ষা অধিকার কর্মী ও শান্তিতে নোবেলজয়ীর বিয়ের খবরে তাকে শুভেচ্ছাবার্তা পাঠিয়েছেন অনেকেই
সেই তালিকায় রয়েছেন কানাডার প্রধানমন্ত্রী জাস্টিন ট্রুডো, পাক প্রধানমন্ত্রী ইমরান খানের সাবেক স্ত্রী জেমাইমা গোল্ডস্মিথ এবং বলিউড তারকা প্রিয়ঙ্কা চোপড়া
