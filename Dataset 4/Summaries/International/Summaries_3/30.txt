পারস্য উপসাগরীয় অঞ্চলে সামরিক মহড়ার মধ্যেই দুটি মার্কিন ড্রোনের গতিরোধ করার দাবি করেছে ইরান
ইরানের রাষ্ট্রীয় বার্তা সংস্থার বরাতে এএফপি জানিয়েছে, মার্কিন ড্রোন দুটি ইরানের সামরিক মহড়ার এলাকায় প্রবেশের চেষ্টা করলে তাদেরকে ওই এলাকা থেকে চলে যাওয়ার জন্য হুশিয়ারি দেওয়া হয়
আরকিউ৪ এবং এমকিউ-৯ ড্রোনগুলো ইরানের বিমান প্রতিরক্ষা ব্যবস্থার আওতায় ঢুকে দেশটির বার্ষিক সামরিক মহড়া সম্পর্কে তথ্য সংগ্রহ করতে চেয়েছিল বলে দাবি করা হয়
পারস্য উপসাগরের কৌশলগত হরমুজ প্রণালী, ওমান সাগর, ভারত মহাসাগরের উত্তরাংশ এবং লোহিত সাগরের অংশবিশেষে যৌথ মহড়া শুরু করেছে ইরানের সামরিক বাহিনী
