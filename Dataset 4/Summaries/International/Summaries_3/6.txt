আফগানিস্তানে আইএস বড় কোনো হুমকি নয় বলে দাবি করেছেন তালেবানের মুখপাত্র জাবিহুল্লাহ মুজাহিদ
একইসঙ্গে জঙ্গিগোষ্ঠী ইসলামিক স্টেট (আইএস) কমবেশি নিয়ন্ত্রণে আছে বলেও দাবি করেছেন তিনি
বুধবার এক সংবাদ সম্মেলনে তালেবান মুখপাত্র এসব কথা বলেন বলে এএফপির খবরে বলা হয়েছে
আইএসের বিরুদ্ধে তালেবানের অভিযান অব্যাহত রয়েছে জানিয়ে তিনি বলেন, আফগানিস্তানে আইএসের উপস্থিতি অন্য দেশের জন্য হুমকি নয়
২০১৪ সালে ইসলামিক স্টেট অব ইরাক অ্যান্ড দ্য লেভান্ট বা আইএসআইএস ইরাক ও সিরিয়ায় খিলাফত ঘোষণা করে
তার কয়েক মাস পরেই পাকিস্তানি তালেবানদের থেকে বিচ্ছিন্ন সদস্যরা আফগানিস্তানের সদস্যদের সঙ্গে হাত মিলিয়ে একটি নতুন আঞ্চলিক সংগঠন শুরু করে
নাম হয় আইএসআইএস-খোরাসান বা আইএস-কে
