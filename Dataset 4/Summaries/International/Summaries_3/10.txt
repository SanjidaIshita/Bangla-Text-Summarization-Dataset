ছাত্রসহ সব শিক্ষার্থীদের সপ্তাহে একটি স্কার্ট পরে স্কুলে আসার নির্দেশনা নিয়ে শিরোনামে এসেছে এক স্কুল
লিঙ্গ সমতার বিষয়টি প্রচারের জন্যই স্কুল কর্তৃপক্ষ এই নির্দেশনা দিয়েছে বলে ব্রিটিশ গণমাধ্যম ডেইলি মেইলের প্রতিবেদনে বলা হয়েছে
ডেইলি মেইল জানায়, স্কটল্যান্ডের এডিনবার্গের ক্যাসলভিউ প্রাথমিক বিদ্যালয় গত ৪ নভেম্বর থেকে স্পেনের একটি স্কুলের পদাঙ্ক অনুসরণ করে স্কুল চলাকালে সপ্তাহে একদিন স্কার্ট পরার নির্দেশনা দিয়েছে
ক্যাসলভিউ প্রাথমিক বিদ্যালয় কর্তৃপক্ষ অভিভাবকদের ই-মেইল পাঠিয়ে জানায়, এই অংশগ্রহণের ক্ষেত্রে শিশুদের স্বস্তিও বিষয়টিও মাথায় আছে তাদের
চলতি বছরের শুরুর দিকে, লিঙ্গ বৈষম্য নিয়ে গতানুগতিক চিন্তাকে চ্যালেঞ্জ জানিয়ে স্পেনের এক শিক্ষক স্কার্ট পরে স্কুলে আসেন
গত বছর স্কার্ট পরে আসার জন্য এক ছাত্রকে স্কুল কর্তৃপক্ষ বহিষ্কারের পর এ নিয়ে আন্দোলন শুরু হয়
