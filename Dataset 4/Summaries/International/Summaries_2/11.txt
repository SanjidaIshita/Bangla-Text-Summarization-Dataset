মালয়েশিয়ার পেনাং রাজ্যের পোস্টঅফিস ও অগ্রণী রেমিটেন্স হাউস পরিদর্শন করেছেন দেশটিতে নিযুক্ত বাংলাদেশের হাইকমিশনার মো. গোলাম সারোয়ার
পরিদর্শনকালে তিনি পোস মালয়েশিয়ার স্টেট জেনারেল ম্যানেজারের সঙ্গে সাক্ষাৎ করেন
সাক্ষাৎকালে পোস মালয়েশিয়ার ঊর্ধ্বতন কর্মকর্তাদের কাছে পাসপোর্টের আবেদন গ্রহণ ও বিতরণের অগ্রগতি জানতে চান
চলমান কোভিড-১৯ এর এসওপি মেনে চলার কারনে প্রথম প্রথম পাসপোর্ট বিতরণ কার্যক্রম ধীর হলেও বর্তমানে এসওপি শিথিল হওয়ায় পেনাংয়ের বাংলাদেশি প্রবাসীরা দ্রুততম সময়ের মধ্যে পাসপোর্ট পেয়ে যাচ্ছেন
রাজ্যের পোস মালয়েশিয়ার মাধ্যমে প্রবাসীদের পাসপোর্ট সেবা পরিদর্শন শেষে স্থানীয় সময় বিকেল আড়াইটায় পেনাংয়ে অগ্রণী রেমিটেন্স হাউস পরিদর্শন করেন হাইকমিশনার
