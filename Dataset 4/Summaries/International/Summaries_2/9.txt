আক্ষরিক অর্থেই কুমিরের মুখ থেকে বেঁচে ফিরেছেন এক বৃদ্ধ
হাতে থাকা ছুরি দিয়ে কুমিরের মাথায় ক্রমাগত আঘাত করে কুমিরের চোয়াল থেকে নিজেকে ছাড়াতে সক্ষম হন তিনি
এএফপি জানায়, অস্ট্রেলিয়ার উত্তরাঞ্চলের কেপ ইয়র্ক উপদ্বীপের একটি নদীতে এই আক্রমণের ঘটনা ঘটে
কুইন্সল্যান্ড রাজ্য পরিবেশ বিভাগের কর্মকর্তা ম্যাট ব্রায়েন জানান, লড়াইয়ের পর সৌভাগ্যক্রমে তিনি চার থেকে সাড়ে চার মিটার লম্বা কুমিরের কবল থেকে বেঁচে ফিরেছেন
পরিবেশ বিভাগ এক বিবৃতিতে জানিয়েছে, কুমিরটি আক্রমণ করার এক মুহূর্ত আগে তিনি বিষয়টি টের পান
নদীতে পড়ে গিয়ে কোনোক্রমে বেল্টে আটকে রাখা ছোট ছুরি দিয়ে কুমিরটি তাকে ছেড়ে দেওয়ার আগ পর্যন্ত সেটির মাথায় তিনি ক্রমাগত আঘাত করতে থাকেন
