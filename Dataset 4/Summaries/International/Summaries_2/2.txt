গর্ভাবস্থার চার থেকে আট সপ্তাহের মধ্যে সব ভ্রূণেরই ছোট লেজ থাকে
তবে ব্রাজিলের এক শিশুর জন্ম হয়েছে ১২ সেন্টিমিটার লম্বা একটি লেজ নিয়ে
লেজের মাথায় আবার একটা ওজনদার মাংসপিণ্ডও ছিল বলে জার্নাল অব পেডিয়াট্রিক সার্জারি কেসের বরাত দিয়ে রাশিয়ার রাষ্ট্রীয় সংবাদ মাধ্যম স্পুটনিক নিউজ সোমবার এক প্রতিবেদনে জানিয়েছে
শিশুটির বাবা-মায়ের অনুরোধে লেজটি অপসারণ করা হয়েছে বলে ওই প্রতিবেদনে জানা গেছে
বিজ্ঞানীরা ছদ্ম-লেজকে সংজ্ঞায়িত করেছেন মূলত অ্যাডিপোজ বা কার্টিলাজিনাস টিস্যু এবং হাড়ের উপাদানগুলোর উপস্থিতিতে গঠিত প্রোটিউবারেন্স হিসেবে
