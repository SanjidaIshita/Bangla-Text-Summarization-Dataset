আফগানিস্তানে আইএস বড় কোনো হুমকি নয় বলে দাবি করেছেন তালেবানের মুখপাত্র জাবিহুল্লাহ মুজাহিদ
আইএসের বিরুদ্ধে তালেবানের অভিযান অব্যাহত রয়েছে জানিয়ে তিনি বলেন, আফগানিস্তানে আইএসের উপস্থিতি অন্য দেশের জন্য হুমকি নয়
সাম্প্রতিক সময়ে আফগানিস্তানে আইএসের রক্তক্ষয়ী একাধিক হামলায় অনেক মানুষ হতাহত হওয়ার ঘটনা ঘটেছে
২০১৪ সালে ইসলামিক স্টেট অব ইরাক অ্যান্ড দ্য লেভান্ট বা আইএসআইএস ইরাক ও সিরিয়ায় খিলাফত ঘোষণা করে
তার কয়েক মাস পরেই পাকিস্তানি তালেবানদের থেকে বিচ্ছিন্ন সদস্যরা আফগানিস্তানের সদস্যদের সঙ্গে হাত মিলিয়ে একটি নতুন আঞ্চলিক সংগঠন শুরু করে
একটি আন্তর্জাতিক গণমাধ্যমের প্রতিবেদনে বলা হয়েছে, তালেবান আফগানিস্তানের ক্ষমতা দখলে মোটেও খুশি হয়নি আইএস-কে
যুক্তরাষ্ট্রের সাথে সমঝোতা করেই তালেবান আফগানিস্তানের ক্ষমতা দখল করেছে বলে মনে করে আইএস-কে
