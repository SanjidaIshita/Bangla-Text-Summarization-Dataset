আক্ষরিক অর্থেই কুমিরের মুখ থেকে বেঁচে ফিরেছেন এক বৃদ্ধ
হাতে থাকা ছুরি দিয়ে কুমিরের মাথায় ক্রমাগত আঘাত করে কুমিরের চোয়াল থেকে নিজেকে ছাড়াতে সক্ষম হন তিনি
এএফপি জানায়, অস্ট্রেলিয়ার উত্তরাঞ্চলের কেপ ইয়র্ক উপদ্বীপের একটি নদীতে এই আক্রমণের ঘটনা ঘটে
সেখানকার বন্যপ্রাণী কর্মকর্তারা জানান, আহত ওই বৃদ্ধ ভাগ্যবান যে বেঁচে গেছেন
কুইন্সল্যান্ড রাজ্য পরিবেশ বিভাগের কর্মকর্তা ম্যাট ব্রায়েন জানান, লড়াইয়ের পর সৌভাগ্যক্রমে তিনি চার থেকে সাড়ে চার মিটার লম্বা কুমিরের কবল থেকে বেঁচে ফিরেছেন
তিনি ধীরে ধীরে সুস্থ হয়ে উঠছেন বলে দেশটির স্বাস্থ্য মন্ত্রণালয়ের মুখপাত্র জানিয়েছে
