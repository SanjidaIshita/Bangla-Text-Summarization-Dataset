নারায়ণগঞ্জের ফতুল্লায় পাঁচতলা ভবনের নিচতলার ফ্ল্যাটে গ্যাসলাইনে বিস্ফোরণে ঘটনায় দগ্ধ ঝুমা রানী (১৯) নামের আরও এক তরুণীর মৃত্যু হয়েছে
সোমবার (১৫ নভেম্বর) সকালে শেখ হাসিনা জাতীয় বার্ন অ্যান্ড প্লাস্টিক সার্জারি ইনস্টিটিউটের আইসিউতে চিকিৎসাধীন অবস্থায় ঝুমার মৃত্যু হয়
এ ঘটনায় এখনও ঝুমার মা তুলসী রানী আইসিউতে চিকিৎসাধীন রয়েছে
তুলসী রানীর ছেলে রুবেল জানান, ১২ নভেম্বর ভোরে ফতুল্লার লালখাঁর মোড় এলাকায় মোক্তার মিয়ার পাঁচতলা বাড়ির নিচ তলার একটি ফ্ল্যাটে জমে থাকা গ্যাস বিস্ফোরণ হয়
ওই বাড়িতে বিস্ফোরণে আশপাশের আরও তিনটি বাড়ির দেয়াল ভেঙ্গে ব্যাপক ক্ষয়ক্ষতি হয়েছে
এঘটনায় জেলা প্রশাসনের পক্ষ থেকে সাত সদস্যের তদন্ত কমিটি গঠন করেছে
এলাকাবাসী জানান, বিস্ফোরণে মোক্তার মিয়ার পাঁচতলা বাড়িটি নিচতলায় ৫টি ঘরের দেওয়াল চূর্ণ হয়ে যাওয়ায় অনেকটা নড়বড়ে হয়ে গেছে
আশঙ্কা করা হচ্ছে, যে কোনো সময় ভবনটি হেলে পড়ে আরও হতাহতের ঘটনা ঘটতে পারে
