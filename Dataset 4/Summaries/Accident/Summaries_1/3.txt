গাজীপুরের টঙ্গীবাজার এলাকায় তুরাগ নদের ওপর নির্মিত পুরাতন ব্রিজের একাংশ ভেঙে পড়েছে
ফলে মহাসড়কে চলাচলকারী ঢাকামুখী যানবাহন ঝুঁকি নিয়ে ব্রিজটি পার হচ্ছে
সরেজমিন জানা যায়, ঢাকা-ময়মনসিংহ মহাসড়কে টঙ্গীবাজার এলাকায় তুরাগ নদের ওপর নির্মিত পুরাতন ব্রিজটি দিয়ে প্রতিদিন কয়েকটি অঞ্চলের হাজারো যানবাহন ঢাকায় প্রবেশ করে
মঙ্গলবার দিনগত রাত ৩টার দিকে ব্রিজটির উত্তর পাশের প্রবেশ মুখে কংক্রিট ভেঙে পড়তে শুরু করে
ভাঙার পরিমাণ বেশি হওয়ায় সকালের দিকে কয়েক ঘণ্টা যানবাহন চলাচল বন্ধ ছিল
বিআরটি প্রকল্পের (ব্রিজ বিভাগ) প্রকল্প পরিচালক মহিরুল ইসলাম খান বলেন, পুরাতন ওই ব্রিজটিতে স্ল্যাব ড্যামেজ থাকায় রাত ৩টার দিকে হঠাৎ করে একটি স্ল্যাবের কিছু অংশ ভেঙে পড়ে
পরে ভাঙা অংশ মেরামত করে দিলে সকাল ১০টার দিকে ব্রিজে দুই লেনে যানবাহন চলাচল করছে
তিনি বলেন, জানুয়ারিতে পশ্চিম অংশের নির্মাণাধীন ৫ লেনের ব্রিজটি খুলে দেওয়া হবে এবং পুরনো ব্রিজটি ভেঙে সেখানে ৫ লেনের ব্রিজ নির্মাণ করা হবে
