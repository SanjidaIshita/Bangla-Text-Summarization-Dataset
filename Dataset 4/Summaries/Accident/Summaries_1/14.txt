কমলনগরে মেঘনা নদীতে মাছ ধরার সময় নৌকা ডুবে বাবা-ছেলে নিখোঁজ হয়েছেন
শনিবার রাত ৩টার দিকে মেঘনা নদীর মাতাব্বরহাট এলাকায় এ নৌকাডুবির ঘটনা ঘটে
নিখোঁজ নুরুজ্জামানের ভাগিনা মো. জিল্লাল জানান, রাতে তারা নদীতে মাছ ধরার সময় একটি পন্টুনের সঙ্গে ধাক্কায় ছয়জনসহ নৌকা ডুবে যায়
এ সময় চার জেলে সাঁতরিয়ে কূলে আসতে পারলেও বাবা-ছেলে নদীতে তলিয়ে যান
ধারণা করা হচ্ছে সাঁতার না জানা ছেলে নূর উদ্দিনকে বাঁচাতে গিয়ে বাবা-ছেলে দুজনই নিখোঁজ হন
