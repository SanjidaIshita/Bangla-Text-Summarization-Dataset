কুড়িগ্রামের নাগেশ্বরীতে বাসচাপায় একই পরিবারের ৩ জনসহ ৪ জন নিহত হয়েছেন
ঘটনাটি ঘটেছে বৃহস্পতিবার সন্ধ্যা সাড়ে ৬টায় ভুরুঙ্গামারী-কুড়িগ্রাম সড়কের আলেপের তেপথি এলাকায় জুলেখা পাম্পের কাছে
প্রত্যক্ষদর্শী উমাচরণ ও স্থানীয় ইউপি সদস্য আমির হোসেন জানান, ঠিকাদারি প্রতিষ্ঠান রানা বিল্ডার্স ভুরুঙ্গামারী-কুড়িগ্রাম সড়কের দুইপাশে আলেপের তেপথি এলাকায় মাটি স্তূপ করে রাখে
বৃহস্পতিবার সন্ধ্যায় ভুরুঙ্গামারী থেকে আসা নৈশকোচ রিজভী পরিবহণকে সাইড দিতে গিয়ে বিপরীত দিক থেকে আসা যাত্রীবোঝাই অটোরিকশা নিয়ন্ত্রণ হারিয়ে মাটির স্তূপের উপর উঠে যায়
বাসটি পাশ কেটে সামনের অংশ বেরিয়ে গেলেও অটোরিকশাটি গড়িয়ে বাসের তলায় ঢুকে যায়
চাকায় পিষ্ট হয়ে ঘটনাস্থলেই মারা যায় শিশু সুমাইয়া ও অটোচালক আব্দুল জলিল
