দুপুরে কবুতরের স্যুপ খেয়েছেন, সন্ধ্যায় জাউ ভাত খেতে চেয়েছিলেন কিন্তু তার আগেই মারা গেলেন
জাউ ভাত খাওয়া হলো না, বলে বিলাপ করছিলেন আর কাঁদছিলেন ঝালকাঠিতে সুগন্ধা নদীতে তেলবাহী জাহাজে আগুনের ঘটনায় দগ্ধ হয়ে মারা যাওয়া শহীদ তালুকদারের স্ত্রী নিলুফার ইয়াসমিন
ঝালকাঠিতে সুগন্ধা নদীতে তেলবাহী জাহাজে আগুন লাগার ঘটনায় শরীরের ৭০ ভাগ দগ্ধ হয়ে গত শুক্রবার থেকে রাজধানীর শেখ হাসিনা জাতীয় বার্ন অ্যান্ড প্লাস্টিক ইনস্টিটিউটে ভর্তি ছিলেন শহীদ তালুকদার
মঙ্গলবার বিকেল ৪টার দিকে তিনি মারা যান
নিলুফার বলছিলেন, তার স্বামীর বিশ্বাস ছিল তিনি বাঁচবেন, বিকেল ৪টা পর্যন্ত মৃত্যুর কিছুক্ষণ আগেও তিনি কথা বলেছেন
নিলুফারের অভিযোগ, তার স্বামী তাকে জানিয়েছিলেন, ঘটনার দিন তেলের ট্যাংকারের ভেতর ৬ জন নেমেছিলেন এবং সেখানে কাজ শুরুর কিছুক্ষণের মধ্যেই ভেতরে বিস্ফোরণে আগুন ধরে যায়
