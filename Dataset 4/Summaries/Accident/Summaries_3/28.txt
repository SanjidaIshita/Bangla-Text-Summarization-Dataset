বগুড়ায় বাবার মোটরসাইকেলের পেছনে থাকা মায়ের কোল থেকে মহাসড়কে ছিটকে পড়ে ট্রাকচাপায় ২২ মাস বয়সী মাহমুদা জান্নাতি মালিহা নামে এক শিশুকন্যার মর্মান্তিক মৃত্যু হয়েছে
বৃহস্পতিবার রাতে বগুড়া শহরের চারমাথা ভবেরবাজার এলাকায় ঢাকা-রংপুর মহাসড়কে এ দুর্ঘটনা ঘটে
পুলিশ ও স্বজনরা জানান, শিশু মালিহা রাজশাহীর বাঘমারার আবদুল্লাহ আল মামুনের মেয়ে
উপশহর পুলিশ ফাঁড়ির ইনচার্জ ইন্সপেক্টর আবদুর রশিদ জানান, পরিবারের সদস্যরা শিশু মালিহার লাশ গ্রামের বাড়িতে নিয়ে গেছেন
ট্রাকটি জব্দ করা হলেও চালক ও হেলপার পালিয়ে যায়
