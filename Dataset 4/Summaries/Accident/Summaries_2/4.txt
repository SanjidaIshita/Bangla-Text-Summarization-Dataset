প্রতিদিনের মতো মায়ের সঙ্গে ঘুমিয়ে ছিলেন ছয় মাস বয়সি শিশু রোহান
হঠাৎ বসতঘরে সৃষ্ট আগুনে তার মৃত্যু হয়েছে
হাটহাজারী পৌরসভার ১ নম্বর ওয়ার্ড রঙ্গিপাড়ার প্রকাশ ফজল হক সওদাগরের বাড়িতে এই ঘটনা ঘটে
প্রত্যক্ষদর্শীরা জানান, ভোরে আবু তাহেরের বসতঘর থেকে আগুনের সূত্রপাত হয়
এর লেলিহান শিখা দ্রুত ছড়িয়ে পড়লে সাত পরিবারের বসতঘর ও ঘরে থাকা যাবতীয় মালামাল সম্পূর্ণ পুড়ে যায়
হাটহাজারী উপজেলা স্বাস্থ্য কমপ্লেক্সের চিকিৎসক ডা. তাহামি সাবের চৌধুরী বলেন, আগুন নিভাতে আসা স্থানীয় ব্যক্তিরা অগ্নিদগ্ধদের উদ্ধার করে উপজেলা স্বাস্থ্য কমপ্লেক্সে নিয়ে আসেন
তাদের প্রাথমিক চিকিৎসা দিয়ে চট্টগ্রাম মেডিকেল কলেজ (চমেক) হাসপাতালে উন্নত চিকিৎসার জন্য পাঠানো হয়
চমেক হাসপাতালের বার্ন ইউনিটের প্রধান ডা. রফিক আহমেদ বলেন, অগ্নিকাণ্ডে দগ্ধ যে ছয়জনকে হাসপাতালে আনা হয়েছিল, তাদের মধ্যে পাঁচ মাস বয়সি শিশুটি সকালে মারা গেছে
ইউএনও মো. শাহিদুল আলম বলেন, অগ্নিকাণ্ডে ক্ষতিগ্রস্ত সাত পরিবারকে দুই বান টিন, ৬ হাজার টাকা, ৫টি করে কম্বল ও খাদ্যসাসগ্রী বিতরণ করা হয়েছে
