বগুড়ায় বাবার মোটরসাইকেলের পেছনে থাকা মায়ের কোল থেকে মহাসড়কে ছিটকে পড়ে ট্রাকচাপায় ২২ মাস বয়সী মাহমুদা জান্নাতি মালিহা নামে এক শিশুকন্যার মর্মান্তিক মৃত্যু হয়েছে
পুলিশ ও স্বজনরা জানান, শিশু মালিহা রাজশাহীর বাঘমারার আবদুল্লাহ আল মামুনের মেয়ে
তিনি বৃহস্পতিবার রাতে মোটরসাইকেলে স্ত্রী আয়েশা সিদ্দিকা ও শিশু মালিকাকে নিয়ে বাঘমারার দিকে যাচ্ছিলেন
এ সময় পেছনে থেকে আসা একটি ট্রাকের (ঢাকা মেট্রো-শ-১৩-১২-৫৯) নিচে পড়ে ঘটনাস্থলেই শিশুটির মৃত্যু হয়
উপশহর পুলিশ ফাঁড়ির ইনচার্জ ইন্সপেক্টর আবদুর রশিদ জানান, পরিবারের সদস্যরা শিশু মালিহার লাশ গ্রামের বাড়িতে নিয়ে গেছেন
