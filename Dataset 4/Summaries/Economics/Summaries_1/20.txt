বাংলাদেশ পরিসংখ্যান ব্যুরো (বিবিএস) ২০১৫-১৬ অর্থবছরকে নতুন ভিত্তি বছর নির্ধারণ করায় সাম্প্রতিক বছরগুলোর প্রবৃদ্ধির হার কিছুটা কমে গেলেও সার্বিক বিবেচনায় অর্থনীতির আকার বেড়েছে
উদাহরণ হিসেবে, ২০০৫-২০০৬ অর্থবছরকে ভিত্তি ধরে নিয়ে বাংলাদেশের মাথাপিছু মোট দেশজ উৎপাদনের (জিডিপি) প্রবৃদ্ধির হার ২০১৮-১৯ অর্থবছরে নতুন রেকর্ড গড়ে ৮ দশমিক ১৫ শতাংশ হয়েছিল
তবে ভিত্তি বছর হিসেবে ২০১৫-১৬ নির্ধারণ করায় এই হার কমে ৭ দশমিক ৮৮ শতাংশ হয়েছে
ভিত্তি বছর হচ্ছে একটি মানদণ্ড যার প্রেক্ষাপটে একটি দেশের উৎপাদন, সঞ্চয় ও মূলধনের মোট পরিমাণের মতো উন্নয়ন সূচকগুলোর প্রবৃদ্ধি হিসাব করা হয়
বিবিএস এর একটি নথি অনুযায়ী, স্থিরমূল্যে নতুন ভিত্তি বছর অনুযায়ী ২০২১ অর্থবছরে অর্থনীতির আকার ২৭ হাজার ৯৩৯ বিলিয়ন টাকা
