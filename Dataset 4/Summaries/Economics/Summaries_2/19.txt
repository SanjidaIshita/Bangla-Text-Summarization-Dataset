দেশের সর্ববৃহৎ স্থলবন্দর বেনাপোলে বহিরাগতদের অবাধ বিচরণে বন্দরের নিরাপত্তা ব্যবস্থা হুমকিতে পড়েছে
সংশ্লিষ্ট সূত্র দ্য ডেইলি স্টারকে জানিয়েছে, বন্দরে একটি শক্তিশালী বহিরাগত চোরাই সিন্ডিকেট সক্রিয় আছে
সরেজমিনে দেখা গেছে, বর্তমানে বন্দরের নিরাপত্তার কাজে এক প্লাটুন আনসার সদস্য ও ২৫ জন নিরাপত্তাকর্মী থাকলেও নিরাপত্তা তদারকিতে তেমন তৎপরতা নেই বললেই চলে
বেনাপোল সিঅ্যান্ডএফ এজেন্টস এসোসিয়েশনের সভাপতি মফিজুর রহমান সজন ডেইলি স্টারকে বলেন, বন্দরে এক শ্রেণির কর্মকর্তাদের সহযোগিতায় বহিরাগতরা বন্দরের ভেতরে অবাধে প্রবেশ করছে
তিনি আরও বলেন, বন্দর থেকে কাগজপত্র ছাড়া অবৈধভাবে মালামাল পাচার ও শেড থেকে মালামাল চুরির সঙ্গে বহিরাগতরা জড়িত থাকতে পারে বলে আমরা মনে করি
আমদানি-রপ্তানিকারক সমিতির যুগ্ম সাধারণ সম্পাদক আব্দুল লতিফ ডেইলি স্টারকে বলেন, বন্দরের ট্রান্সশিপমেন্ট ইয়ার্ডে প্রতিদিন শত শত বহিরাগতকে ঘোরাফেরা করতে দেখা যায়
বেনাপোল কাস্টমস কমিশনার মো. আজিজুর রহমান দ্য ডেইলি স্টারকে বলেন, বন্দরের ভেতরে বহিরাগতদের চলাফেরা বন্ধ করতে বন্দরের পরিচালককে বলা হয়েছে
বন্দর কর্তৃপক্ষ ব্যর্থ হলে কাস্টমসের পক্ষ থেকে ভ্রাম্যমাণ আদালত বসিয়ে কার্যকর ব্যবস্থা নেওয়া হবে
