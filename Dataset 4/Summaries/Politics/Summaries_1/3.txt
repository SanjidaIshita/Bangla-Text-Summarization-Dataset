জনগণের পকেট কাটতেই সরকার জ্বালানি তেল ও এলপিজির মূল্যবৃদ্ধি করেছে বলে মন্তব্য করেছে ২০ দলীয় জোট শরিক লিবারেল ডেমোক্রেটিক পার্টি-এলডিপি
সংগঠনটির সভাপতি আবদুল করিম আব্বাসী ও মহাসচিব শাহাদাত হোসেন সেলিম বলেন, ডিজেল-কেরোসিন ও এলপিজি গ্যাসের দাম বাড়ানোর ফলে কৃষি উৎপাদনে সেচ খরচ বাড়বে
ইতোমধ্যে গণপরিবহন ও লঞ্চ মালিকরা ধর্মঘটের নামে জনগণকে জিম্মি করে ফেলেছে
নেতৃদ্বয় চলমান পরিস্থিতিতে ডিজেল-কেরোসিন ও এলপিজি গ্যাসের বর্ধিত মূল্য প্রত্যাহারের দাবি জানিয়ে বলেন, এমনিতেই চাল-ডাল, তেল-পেঁয়াজসহ নিত্যপ্রয়োজনীয় দ্রব্যমূল্যের ঊর্ধ্বগতিতে জনগণ দিশেহারা
এমন মুহূর্তে ডিজেল-কেরোসিন এবং এলপিজির দাম বাড়ানোর সিদ্ধান্ত মরার ওপর খাঁড়ার ঘা
