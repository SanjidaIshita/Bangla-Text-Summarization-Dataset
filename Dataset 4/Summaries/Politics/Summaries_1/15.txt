ডিজেল ও কেরোসিনের দাম বাড়ানোকে সরকারের পাতানো ও সাজানো খেলা বলে মন্তব্য করেছেন বিএনপির মহাসচিব মির্জা ফখরুল ইসলাম আলমগীর
তিনি বলেছেন, পকেটমার সরকার পর পর দুবার পকেট কাটল জনগণের
একবার জ্বালানি তেল ও এলপিজির দাম বাড়িয়ে এবং আরেকবার বাসভাড়া বাড়িয়ে
সোমবার রাজধানীর জাতীয় প্রেসক্লাবে বিএনপির ঢাকা মহানগর উত্তর ও দক্ষিণ আয়োজিত জ্বালানি ও দ্রব্যের মূল্যবৃদ্ধির প্রতিবাদে এক মানববন্ধনে তিনি এসব কথা বলেন
সরকার জনগণ নিয়ে চিন্তা করে মন্তব্য করে বিএনপি মহাসচিব বলেন, বিগত সময়ে আন্তর্জাতিকভাবে যখন জ্বালানি তেলের দাম কমে, তখন সরকার দাম কমায়নি
এখন যখন বিশ্বে দাম বাড়ছে, তখন দেশে আরও ছয় মাস দাম না বাড়িয়ে চলতে পারত
জনগণের পিঠ দেয়ালে ঠেকে গেছে উল্লেখ করে তিনি বলেন, তারা নাকি উন্নয়ন করছে
মানববন্ধন থেকে দুদিনের কর্মসূচি ঘোষণা করে বিএনপি মহাসচিব বলেন, ১০ নভেম্বর ঢাকা বাদে দেশের অন্য মহানগরগুলোতে প্রতিবাদ সমাবেশ হবে
