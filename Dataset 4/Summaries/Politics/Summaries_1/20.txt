বিএনপির সিনিয়র যুগ্ম মহাসচিব রুহুল কবির রিজভী অভিযোগ করেছেন, বিভিন্ন স্থানে সাম্প্রদায়িক হামলায় মিথ্যা মামলা দিয়ে বিএনপি ও যুবদলের নেতা-কর্মীদের অকথ্য নির্যাতন করছে
সোমবার বিকালে রাজধানীর নয়াপল্টনে বিএনপির কেন্দ্রীয় কার্যালয়ে আয়োজিত এক সংবাদ সম্মেলনে তিনি এসব কথা বলেন
রুহুল কবির রিজভী বলেন, সারা দেশে যে সাম্প্রদায়িক হামলা হয়েছে তা অত্যন্ত পরিকল্পিত
সরকারের নানা ব্যর্থতা ঢাকতে তারা নিজেরাই হিন্দু সম্প্রদায়ের ওপর হামলা করেছে
তিনি বলেন, নোয়াখালী জেলা যুবদলের সভাপতি ও কেন্দ্রীয় সহ-সাংগঠনিক সম্পাদক মঞ্জুল আজিম সুমন, সুবর্ণচর উপজেলার আহ্বায়ক বেলাল হোসেন সুমন, নোয়াখালী জেলার সহসাংগঠনিক সম্পাদক ইমাম হোসেন রায়হান, হাতিয়া যুবদলের সিনিয়র যুগ্ম আহ্বায়ক আমির হোসেন আমিরকে গ্রেফতার করে রিমান্ডে নির্মম নির্যাতন চালাচ্ছে পুলিশ
এ সরকারের আমলে বিরোধী মত, গণতন্ত্র তথা মানুষের চোখ বাঁধা দীর্ঘসারি হচ্ছে
