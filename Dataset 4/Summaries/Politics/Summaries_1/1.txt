জ্বালানি তেলের মূল্যবৃদ্ধি করে জনগণকে চরম দুর্ভোগে ঠেলে দেওয়ার অনৈতিক সিদ্ধান্ত থেকে সরকারকে সরে আসার আহ্বান জানিয়েছেন জাতীয় সমাজতান্ত্রিক দল-জেএসডি সভাপতি আ স ম আবদুর রব
বিবৃতিতে আ স ম রব বলেন, সরকার জ্বালানি তেলে গত সাত বছরে ৪০ হাজার কোটি টাকা মুনাফা করেছে
তিনি বলেন, উন্নয়নের আড়ালে প্রতিটি মেগা প্রজেক্টে হাজার হাজার কোটি টাকার অপচয় হচ্ছে
আর জনগণের দুঃসময়ে রাষ্ট্র জ্বালানি খাতে কোনো ভর্তুকি দিতে পারবে না- এটা কোনোক্রমেই গ্রহণীয় নয়
মেগা প্রজেক্টের মেগা অপচয় বন্ধ করে জ্বালানি খাতে ভর্তুকি দিয়ে জনগণের পাশে দাঁড়ানোই হবে সরকারের রাজনৈতিক কর্তব্য
বিবৃতিতে আ স ম রব আরও বলেন, জ্বালানি তেল যেহেতু কৌশলগত পণ্য, তাই তেলের দাম বাড়লে তা সরাসরি মানুষের জীবনযাত্রার খরচ বাড়িয়ে দেয়
