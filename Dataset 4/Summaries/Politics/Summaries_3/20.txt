বিএনপির সিনিয়র যুগ্ম মহাসচিব রুহুল কবির রিজভী অভিযোগ করেছেন, বিভিন্ন স্থানে সাম্প্রদায়িক হামলায় মিথ্যা মামলা দিয়ে বিএনপি ও যুবদলের নেতা-কর্মীদের অকথ্য নির্যাতন করছে
রিমান্ডে নির্যাতন করে তাদের দিয়ে মিথ্যা স্বীকারোক্তি আদায়ের অপচেষ্টা করছে
সোমবার বিকালে রাজধানীর নয়াপল্টনে বিএনপির কেন্দ্রীয় কার্যালয়ে আয়োজিত এক সংবাদ সম্মেলনে তিনি এসব কথা বলেন
তিনি বলেন, নোয়াখালী জেলা যুবদলের সভাপতি ও কেন্দ্রীয় সহ-সাংগঠনিক সম্পাদক মঞ্জুল আজিম সুমন, সুবর্ণচর উপজেলার আহ্বায়ক বেলাল হোসেন সুমন, নোয়াখালী জেলার সহসাংগঠনিক সম্পাদক ইমাম হোসেন রায়হান, হাতিয়া যুবদলের সিনিয়র যুগ্ম আহ্বায়ক আমির হোসেন আমিরকে গ্রেফতার করে রিমান্ডে নির্মম নির্যাতন চালাচ্ছে পুলিশ
অথচ সরকারের মানবিক গুণাবলি নেই বলেই বিরোধী রাজনৈতিক দলের নেতারা রাষ্ট্রের টর্চারিং মেশিনে নিক্ষিপ্ত হচ্ছে
সংবাদ সম্মেলনে আরও উপস্থিত ছিলেন- বিএনপির চেয়ারপারসনের উপদেষ্টা আব্দুস সালাম, বিএনপির স্বেচ্ছাসেবক বিষয়ক সম্পাদক মীর সরাফত আলী সপু, সহ সাংগঠনিক সম্পাদক অ্যাডভোকেট আব্দুল সালাম আজাদ, যুবদলের সভাপতি সাইফুল আলম নিরব, সাধারণ সম্পাদক সুলতান সালাউদ্দিন টুকু প্রমুখ
