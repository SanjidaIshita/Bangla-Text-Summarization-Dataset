জনগণের পকেট কাটতেই সরকার জ্বালানি তেল ও এলপিজির মূল্যবৃদ্ধি করেছে বলে মন্তব্য করেছে ২০ দলীয় জোট শরিক লিবারেল ডেমোক্রেটিক পার্টি-এলডিপি
সংগঠনটির সভাপতি আবদুল করিম আব্বাসী ও মহাসচিব শাহাদাত হোসেন সেলিম বলেন, ডিজেল-কেরোসিন ও এলপিজি গ্যাসের দাম বাড়ানোর ফলে কৃষি উৎপাদনে সেচ খরচ বাড়বে
তারা বলেন, ডিজেলের দাম বেড়ে যাওয়ায় যাত্রী ভাড়া ও পণ্য পরিবহন ব্যয় বাড়বে
এলপিজির দাম বেড়ে যাওয়ায় পরিবহণ ও গৃহস্থালী এবং হোটেল রেস্টুরেন্টে রান্নার ব্যয় বাড়বে
নেতৃদ্বয় চলমান পরিস্থিতিতে ডিজেল-কেরোসিন ও এলপিজি গ্যাসের বর্ধিত মূল্য প্রত্যাহারের দাবি জানিয়ে বলেন, এমনিতেই চাল-ডাল, তেল-পেঁয়াজসহ নিত্যপ্রয়োজনীয় দ্রব্যমূল্যের ঊর্ধ্বগতিতে জনগণ দিশেহারা
