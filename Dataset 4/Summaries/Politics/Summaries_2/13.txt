ড. খন্দকার মোশাররফ হোসেন বলেছেন, বাংলাদেশের মানুষের সামনে এখন একটাই চ্যালেঞ্জ, সেটা গণতন্ত্র ফেরানো
আর এ সরকারকে ক্ষমতায় রেখে সেটা করা সম্ভব হবে না
বুধবার জাতীয় প্রেস ক্লাবে স্বাধীনতা ফোরাম আয়োজিত জাতীয় বিপ্লব ও সংহতি দিবস এবং দলের চেয়ারপারসন খালেদা জিয়ার সুস্থতা কামনায় দোয়া উপলক্ষে আলোচনা সভায় এসব কথা বলেছেন বিএনপির স্থায়ী কমিটির অন্যতম এই সদস্য
প্রধান অতিথির বক্তব্যে খন্দকার মোশাররফ বলেন, আজ যারা সরকারে তাদের অধীনে কোনো নির্বাচনই কাম্য নয়
দেশকে গুম-খুন থেকে রক্ষা করতে হলে এ সরকারের হাত থেকে দেশকে আগে মুক্ত করতে হবে
বিএনপির এই শীর্ষ নেতা বলেন, তারা (আওয়ামী লীগ) বলে বিএনপি নেই, অথচ বিএনপিকে নিয়ে কথা না বললে তাদের সকাল শুরু হয় না
আওয়ামী লীগ তো শেখ হাসিনার নেতৃত্বে তত্ত্বাবধায়ক সরকারকেও হত্যা করেছে
স্বাধীনতা ফোরামের সভাপতি আবু নাসের মুহাম্মদ রহমাতুল্লাহর সভাপতিত্বে আলোচনা সভায় আরও উপস্থিত ছিলেন- বিএনপির ভাইস চেয়ারম্যান শামসুজ্জামান দুদু, জোটের শরিক এলডিপি (একাংশ) মহাসচিব শাহাদাত হোসেন সেলিম এবং বিএনপির যুগ্ম মহাসচিব সৈয়দ মোয়াজ্জেম হোসেন আলাল প্রমুখ
