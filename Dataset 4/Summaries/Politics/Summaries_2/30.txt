স্বাস্থ্যমন্ত্রী জাহিদ মালেক বলেছেন, যারা স্বাধীনতা বিশ্বাস করে না, তারাই ধর্মের নামে দেশে অপরাজনীতি করছে
দেশের মানুষকে সঙ্গে নিয়ে ওই অপশক্তির বিরুদ্ধে আমাদের আরও দৃঢ়ভাবে দাঁড়াতে হবে
শুক্রবার দুপুরে মানিকগঞ্জ সদর উপজেলা গড়পাড়া শুভ্রসেন্টারে সদর উপজেলা ১০টি ইউনিয়নে আওয়ামী লীগের মনোনীত ইউপি চেয়ারম্যান প্রার্থীদের আওয়ামী লীগ সভাপতি শেখ হাসিনার স্বাক্ষরিত দলীয় মনোনয়নপত্র বিতরণ অনুষ্ঠানে প্রধান অতিথির বক্তব্যে জাহিদ মালেক এসব কথা বলেন
আওয়ামী লীগের মনোনীত ইউপি চেয়ারম্যান প্রার্থীদের উদ্দেশে তিনি বলেন, প্রতিটি ইউনিয়নে দলের কাছে একাধিক প্রার্থী মনোনয়ন চেয়েছিলেন
তারা সবাই যোগ্য, দল আপনাকে মনোনয়ন দিয়েছেন বলে ভাববেন না আপনারা জয়লাভ করে গেছেন
যারা মনোনয়ন পায়নি তাদের পাশে নিয়ে ও প্রতিটি কর্মীকে সম্মান দিয়ে ভোটারদের মন জয় করতে পারলেই আপনারা জয়লাভ করতে পারবেন
দলীয় মনোনয়নপ্রাপ্ত চেয়ারম্যান প্রার্থীরা হলেন- গড়পাড়া ইউপিতে আফসার উদ্দিন সরকার, জাগিরে মো. জাকির হোসেন, কৃষ্ণপুরে বিপ্লব হোসেন সেলিম, নবগ্রামে গাজী হাসান আল মেহেদী ভাড়ারিয়ায় আব্দুল জলিল, হাটিপাড়ায় গোলাম মনির হোসেন, পুটাইলে মহিদুর রহমান দিঘীতে আব্দুল মতিন মোল্লা, আটিগ্রামে মো. নূর এ আলম সরকার ও বেতিলা মিতরায় মো. নাসির উদ্দিন
