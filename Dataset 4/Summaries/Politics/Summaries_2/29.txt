দুই বছরের জন্য জাতীয় সরকার গঠন করার প্রস্তাব রেখেছেন গণস্বাস্থ্য কেন্দ্রের প্রতিষ্ঠাতা ও ট্রাস্টি ডা. জাফরুল্লাহ চৌধুরী
তিনি বলেন, এই দুই বছরের মধ্যে দেশের অভাবগ্রস্ত ১০ কোটি মানুষকে সুলভমূল্যে খাবার, শিক্ষা ও চিকিৎসা নিশ্চিত করা সম্ভব
শনিবার দুপুরে এবি পার্টির সদস্য সচিব মজিবুর রহমান মঞ্জুর গণমাধ্যমে পাঠানো এক সংবাদ বিজ্ঞপ্তিতে জানানো হয়, শুক্রবার রাতে রাজধানীর ধানমণ্ডিতে গণস্বাস্থ্য কেন্দ্রের মিলনায়তনে আয়োজিত এবি পার্টির কেন্দ্রীয় ও জেলা প্রতিনিধি সম্মেলনে জাফরুল্লাহ এ আহ্বান জানান
জাফরুল্লাহ বলেন, গণতন্ত্র ও ভোট আজ এক অজানা শব্দে পরিণত হয়েছে, দেশের মানুষের ভোটাধিকার জোর করে হরণ করা হয়েছে
আপনারা তরুণ, আপনাদেরকেই এই দেশ গঠনে, অধিকার প্রতিষ্ঠায় আন্দোলন করতে হবে, আমি বয়স্ক হলেও প্রয়োজনে হুইল চেয়ার নিয়ে আমি সামনে থাকব
সভাপতির বক্তব্য দেন এবি পার্টির আহ্বায়ক এএফএম সোলায়মান চৌধুরী
তার সভাপতিত্বে ও যুগ্ম সদস্য সচিব ব্যারিস্টার আসাদুজ্জামান ফুয়াদের সঞ্চালনায় সম্মেলনে অন্যদের মধ্যে বক্তব্য দেন- প্রফেসর ড. দিলারা চৌধুরী, লেখক ও কলামিস্ট গৌতম দাস, এবি পার্টির সদস্য সচিব মজিবুর রহমান মঞ্জু, এবি পার্টির যুগ্ম আহ্বায়ক প্রফেসর মেজর (অব.) ডা. আবদুল ওহাব মিনার, আইনজীবী অ্যাডভোকেট তাজুল ইসলাম, অ্যাডভোকেট গোলাম ফারুক প্রমুখ
