দেশের মানুষ দিনের পর দিন গরিব হচ্ছে বলে মন্তব্য করেছেন বিএনপি মহাসচিব মির্জা ফখরুল ইসলাম আলমগীর
সোমবার রাজধানীর জাতীয় প্রেসক্লাবের সামনে ঢাকা মহানগর দক্ষিণ ও উত্তর আয়োজিত জ্বালানি ও দ্রব্যমূল্যের ঊর্ধ্বগতির প্রতিবাদে এক মানববন্ধনে তিনি এ মন্তব্য করেন
মির্জা ফখরুল বলেন, সরকারের লুটপাট নীতির কারণে প্রতিদিন দেশে দরিদ্র মানুষের সংখ্যা বাড়ছে
নিত্য প্রয়োজনীয় দ্রব্যাদির দাম বৃদ্ধি সরকারের সাজানো খেলা মন্তব্য করে এ বিষয়ে সবাইকে জেগে উঠার আহ্বান জানান বিএনপির মহাসচিব
প্রতিবাদ দেশব্যাপী ছড়িয়ে দেওয়ার আহ্বান জানিয়ে তিনি বলেন, প্রতিবাদ সারা দেশে ছড়িয়ে দিতে হবে
