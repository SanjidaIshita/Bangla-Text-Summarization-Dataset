গাজীপুরের শ্রীপুরে ঢাকা-ময়মনসিংহ মহাসড়কের গড়গড়িয়া মাস্টারবাড়ি এলাকায় ট্রাকচাপায় এক মোটরসাইকেল আরোহী নিহত হয়েছেন
নিহত বিল্লাল হোসেন (৪৫) ময়মনসিংহ জেলার গৌরীপুর উপজেলার মহিসারং গ্রামের ইমান আলীর ছেলে
তিনি গৌরীপুর থেকে মোটরসাইকেলযোগে ঢাকায় যাচ্ছিলেন
প্রত্যক্ষদর্শী ও পুলিশ জানায়, মোটরসাইকেলটি গড়গড়িয়া মাস্টারবাড়ি পৌঁছালে ঢাকামুখী একটি ট্রাক পেছন থেকে এসে সেটিকে চাপা দেয়
মাওনা হাইওয়ে থানার ভারপ্রাপ্ত কর্মকর্তা কামাল হোসেন প্রথম আলোকে বলেন, এ ঘটনায় কাউকে আটক করা যায়নি
