বগুড়ার শেরপুর উপজেলায় চিকিৎসকের সঙ্গে দেখা করে বাড়ি ফেরার পথে বাসচাপায় অবসরপ্রাপ্ত প্রধান শিক্ষক নিহত হয়েছেন
নিহত শিক্ষকের নাম মোজাম আকন্দ (৬৫)
তাঁর বাড়ি ভোজেরহাট খামারকান্দি ইউনিয়নের খামারকান্দি গ্রামে
খামারকান্দি ইউনিয়ন পরিষদের (ইউপি) চেয়ারম্যান আবদুল ওহাব বলেন, মোজাম আকন্দ উপজেলা পরিষদে এসেছিলেন
উপজেলা পরিষদের সামনে মহাসড়ক পার হওয়ার সময় ঢাকাগামী একটি বাস চাপা দিলে ঘটনাস্থলেই তাঁর মৃত্যু হয়
শেরপুর হাইওয়ে পুলিশের ইনচার্জ এ কে এম বানিউল আনাম বলেন, দুর্ঘটনার পর বাসচালক শেরপুরের একটি টার্মিনালের ভেতর বাসটি ঢুকিয়ে দিয়ে তাঁর সহকারীকে নিয়ে পালিয়ে যান
