অন্যদের মতো মোটরসাইকেলে মা মালা রানী (৪০) ও নানি সুধা রানীকে (৬০) নিয়ে দুর্গা দর্শনে বেরিয়েছিল নীলফামারীর সৈয়দপুর উপজেলার খাতামধুর ইউনিয়নের বালাপাড়া গ্রামের ১৬ বছরের কিশোর সুজন রায়
ঘটনাটি ঘটেছে আজ বৃহস্পতিবার তারাগঞ্জ-কিশোরগঞ্জ সড়কের নীলফামারীর কিশোরগঞ্জ উপজেলার বলাকা সিনেমা হলের সামনে
কয়েকজন প্রত্যক্ষদর্শী এবং ওই কিশোর জানায়, বৃহস্পতিবার বেলা একটার দিকে কিশোর সুজন তার মা মালাকে মোটরসাইকেলে নিয়ে নিজ বাড়ি থেকে তারাগঞ্জ উপজেলার কেল্লাবাড়ি গ্রামে নানি সুধা রানীর বাড়িতে যায়
কেল্লাবাড়ি এলাকার কয়েকটি পূজামণ্ডপ দর্শন করে তারা কিশোরগঞ্জের পারঘাট এলাকার বড় দুর্গামন্দির দেখার জন্য তারাগঞ্জ-কিশোরগঞ্জ সড়ক দিয়ে রওনা হয়
বিকেল চারটার দিকে সড়কের বলাকা সিনেমা হলের সামনে পৌঁছালে সড়কে থাকা গতিরোধে ধাক্কা লেগে মোটরসাইকেলসহ ছিটকে পড়ে তারা
তারাগঞ্জ হাসপাতালের দায়িত্বরত চিকিৎসক মাহমুদুর রহমান বলেন, হাসপাতালে আসার আগেই সড়ক দুর্ঘটনায় আহত মালা রানী মারা যান
