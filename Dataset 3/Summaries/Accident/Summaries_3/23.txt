কক্সবাজারের উখিয়া উপজেলার রাজাপালং ইউনিয়নের হিজলিয়া এলাকায় আজ মঙ্গলবার ভোর পাঁচটার দিকে সড়ক দুর্ঘটনায় মোহাম্মদ তৈয়ব (২০) নামের এক তরুণ নিহত হয়েছেন
নিহত মোহাম্মদ তৈয়ব ট্রাকচালক মোহাম্মদ হাসানের সহকারী ছিলেন
ঘটনার কয়েকজন প্রত্যক্ষদর্শী ও ফায়ার সার্ভিস সূত্রে জানা যায়, আজ ভোর পাঁচটার দিকে কক্সবাজার-টেকনাফ আঞ্চলিক সড়কের হিজলিয়া স্টেশনের বাঁ পাশে কক্সবাজারগামী একটি মালবাহী ট্রাকের চালক নিয়ন্ত্রণ হারিয়ে সড়কের পাশে থাকা গাছে গিয়ে ধাক্কা দেয়
পরে ক্রেনের সাহায্যে প্রায় দেড় ঘণ্টার প্রচেষ্টায় একজনকে জীবিত ও অপরজনকে মৃত অবস্থায় উদ্ধার করতে সক্ষম হয়েছেন ফায়ার সার্ভিসের কর্মীরা
গুরুতর আহত অবস্থায় ট্রাকচালক মোহাম্মদ হাসানকে উদ্ধার করা হয়
নিহত মোহাম্মদ তৈয়বের লাশটি ময়নাতদন্তের জন্য উখিয়া থানা-পুলিশের হেফাজতে দেওয়া হয়েছে
