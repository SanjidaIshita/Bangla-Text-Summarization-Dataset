আজ শুক্রবার বেলা দুইটার দিকে ফেনী-কুমিল্লা পুরোনো সড়কের মঠবাড়িয়া গুমতি ইটভাটার সামনে এ দুর্ঘটনা ঘটেছে
মারা যাওয়া দুজন হলেন কলির বড় বোনের স্বামী জামাল উদ্দিন (৩৮) ও কলির বড় ভাইয়ের মেয়ে হাসনা আক্তার (১৮)
পুলিশ ও পারিবারিক সূত্র জানায়, আজ দুপুরে কুমিল্লার চৌদ্দগ্রাম উপজেলার আলকরা ইউনিয়নের ফয়েজ আহম্মদের মেয়ে কলির বিয়ে হওয়ার কথা ছিল
কলি ও তাঁর দুই স্বজন অটোরিকশায় ফেনীর একটি বিউটি পারলার থেকে কুমিল্লার চৌদ্দগ্রামে ফিরছিলেন
তাঁরা মঠবাড়িয়া গুমতি ইটভাটার সামনে পৌঁছালে ফেনীগামী একটি দ্রুতগতির মাইক্রোবাসের সঙ্গে তাঁদের অটোরিকশার মুখোমুখি সংঘর্ষ হয়
এ সময় স্থানীয় লোকজন তাঁদের উদ্ধার করে ফেনী ২৫০ শয্যার জেনারেল হাসপাতালে নিয়ে গেলে সেখানকার জরুরি বিভাগের চিকিৎসক জামাল উদ্দিন ও হাসনাকে মৃত ঘোষণা করেন
ফেনী সদর মডেল থানার ভারপ্রাপ্ত কর্মকর্তা (ওসি) মো. নিজাম উদ্দিন জানান, সড়ক দুর্ঘটনায় নিহত দুজনের লাশ ময়নাতদন্তের জন্য হাসপাতালের মর্গে রাখা হয়েছে
