ময়মনসিংহের ফুলপুর উপজেলার ছনধরা ইউনিয়নের হাট পাগলা গ্রামে মাতম বইছে
গতকাল শনিবার বিকেলে ঢাকা-ময়মনসিংহ মহাসড়কের ত্রিশালের চেলেরঘাট এলাকায় সড়ক দুর্ঘটনায় এই গ্রামের এক পরিবারের চারজনের মৃত্যু হয়
এই চারজন হলেন ফজলুল হক (৩৫), তাঁর স্ত্রী ফাতেমা বেগম (২৮), তাঁদের ছেলে আবদুল্লাহ (৬) ও মেয়ে আজমিনা (৯)
তাঁদের পৈত্রিক নিবাস ময়মনসিংহের ফুলপুরের ছনধরা ইউনিয়নের হাট পাগলা গ্রামে
ফজলুলের বাবা ছানু মণ্ডল আজ রোববার জানান, সকাল সাড়ে নয়টার দিকে জানাজা শেষে চারজনকে দাফন করা হয়েছে
সড়ক দুর্ঘটনার ব্যাপারে জেলা পুলিশ সুপার আহমার উজ্জামান বলেন, দুটি বাস মহাসড়কে পাল্লা দিয়ে চলছিল
এ সময় বাস দুটির চালক গতি নিয়ন্ত্রণের চেষ্টা না করে ট্রাককে পাশ কাটিয়ে যেতে চাইলে এম এ রহিম পরিবহনের বাসটির মাঝের অংশ থেকে পেছনের অংশটুকু ট্রাকের সঙ্গে ধাক্কা লেগে দুমড়ে মুচড়ে যায়
