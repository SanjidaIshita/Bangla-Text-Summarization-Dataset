নারায়ণগঞ্জের সোনারগাঁ পৌরসভার দুলালপুর এলাকায় অবৈধভাবে গড়ে ওঠা চুনের কারখানার চুনবোঝাই ট্রাকচাপায় জুনায়েদ হোসেন (১২) নিহত হয়েছে
নিহতের সঙ্গে থাকা তার মামা নুরন্নবি বলেন, সোনারগাঁ পৌরসভার দুলালপুর এলাকায় গড়ে ওঠা চুনের কারখানার সামনে দিয়ে তাঁরা সাইকেলে চড়ে যাওয়ার সময় ট্রাকটিকে দেখে সাইকেল থেকে নেমে যান
এ সময় দাঁড়িয়ে থাকা ভাগনেকে চুনবোঝাই ট্রাকটি চাপায় দেয়
এতে ঘটনাস্থলেই ভাগিনা জুনায়েদ নিহত হয়
জুনায়েদের বাবা ইউসুফ মিয়া জানান, দীর্ঘদিন ধরে অবৈধ কারখানাটি গ্যাস দিয়ে পরিচালনা করা হচ্ছে
কেউ প্রতিবাদ করলে তাদের হামলার মামলার ভয় দেখানো হয়
তাঁর ছেলে জুনায়েদকে ট্রাকচালক ইচ্ছাকৃতভাবেই চাপা দিয়ে হত্যা করেছে
এ বিষয়ে থানায় আটক ট্রাকচালক রফিক মিয়া জানান, গাড়ি কারখানার ভেতরে নেওয়ার সময় অসাবধানতাবশত চাপায় ছেলেটি নিহত হয়েছে
