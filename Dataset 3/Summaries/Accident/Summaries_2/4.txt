রাস্তার পাশে ভ্যান রেখে যাত্রীর জন্য অপেক্ষা করছিলেন চালক আবদুল খালেক (৪৮)
তিনি বসে ছিলেন ভ্যানের সিটে
হঠাৎ পেছন থেকে ভ্যানটিকে চাপা দেয় দ্রুতগামী একটি ট্রাক
এ সময় ভ্যানটিকে টেনেহিঁচড়ে নিয়ে সামনের দিকে এগোতে থাকে ট্রাকটি
একপর্যায়ে এলাকাবাসী ধাওয়া দিয়ে ট্রাকটি থামান
কিন্তু ততক্ষণে ভ্যানচালক আবদুল খালেক মারা গেছেন
আজ রোববার সকাল সাড়ে ১০টার দিকে নওগাঁর মান্দা উপজেলার পাঁজরভাঙা-জলছত্র সড়কের কুলিহার মোড় এলাকায় এ দুর্ঘটনা ঘটে
