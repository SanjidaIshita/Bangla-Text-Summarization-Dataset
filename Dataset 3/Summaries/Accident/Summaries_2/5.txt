দেলোয়ার হোসেন রক্তের উচ্চচাপজনিত জটিলতায় ভুগছিলেন
অবস্থার অবনতি হলে পরিবারের লোকজন তাঁকে মেহেরপুর জেনারেল হাসপাতালে ভর্তি করতে যাচ্ছিলেন
কিন্তু ওই হাসপাতালে আর যাওয়া হয়নি তাঁর
এর আগেই পথে সড়ক দুর্ঘটনায় প্রাণ হারান তিনি
আজ রোববার চুয়াডাঙ্গা-মেহেরপুর আঞ্চলিক সড়কের সদর উপজেলার চাদবিল ইম্প্যাক্ট হাসপাতালের সামনে এ দুর্ঘটনা ঘটে
এ দুর্ঘটনায় দেলোয়ারের স্ত্রী চম্পা খাতুন, তাঁর বোন সাহেরা খাতুন ও রুনা খাতুন এবং ভ্যানচালক সহরদ্দিন আহত হয়েছেন
