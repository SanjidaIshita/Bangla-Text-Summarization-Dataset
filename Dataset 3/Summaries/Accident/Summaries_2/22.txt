রাজধানীর বিমানবন্দর এলাকার সড়কে গাড়িচাপায় এক তরুণ নিহত হয়েছেন
পুলিশ জানায়, অজ্ঞাত কোনো যানবাহনের চাপায় গুরুতর আহত হন রাহিমুল
আহত অবস্থায় তিনি সড়কে পড়ে ছিলেন
পরে তাঁকে উদ্ধার করে ঢাকা মেডিকেল কলেজ হাসপাতালে নিয়ে যায় পুলিশ
সেখানে তাঁকে মৃত ঘোষণা করেন চিকিৎসক
বিমানবন্দর থানার উপপরিদর্শক (এসআই) জুয়েল মিয়া প্রথম আলোকে বলেন, রাহিমুলের কাছে থাকা জাতীয় পরিচয়পত্রের সূত্র ধরে তাঁর নাম-পরিচয় জানা যায়
যে যানবাহনের ধাক্কায় তিনি নিহত হয়েছেন, সেটিকে এখনো শনাক্ত করা যায়নি
