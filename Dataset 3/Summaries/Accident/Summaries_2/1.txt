বগুড়ার শেরপুর উপজেলায় চিকিৎসকের সঙ্গে দেখা করে বাড়ি ফেরার পথে বাসচাপায় অবসরপ্রাপ্ত প্রধান শিক্ষক নিহত হয়েছেন
আজ রোববার বেলা সাড়ে ৩টায় উপজেলা পরিষদের সামনে ঢাকা-বগুড়া মহাসড়কে এ ঘটনা ঘটে
তিনি উপজেলার খামারকান্দি ইউনিয়নের একটি সরকারি প্রাথমিক বিদ্যালয়ের সাবেক প্রধান শিক্ষক
উপজেলা পরিষদের সামনে মহাসড়ক পার হওয়ার সময় ঢাকাগামী একটি বাস চাপা দিলে ঘটনাস্থলেই তাঁর মৃত্যু হয়
শেরপুর হাইওয়ে পুলিশের ইনচার্জ এ কে এম বানিউল আনাম বলেন, দুর্ঘটনার পর বাসচালক শেরপুরের একটি টার্মিনালের ভেতর বাসটি ঢুকিয়ে দিয়ে তাঁর সহকারীকে নিয়ে পালিয়ে যান
বাসটি বর্তমানে পুলিশের হেফাজতে
