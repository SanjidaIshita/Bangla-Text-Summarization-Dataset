অন্যদের মতো মোটরসাইকেলে মা মালা রানী (৪০) ও নানি সুধা রানীকে (৬০) নিয়ে দুর্গা দর্শনে বেরিয়েছিল নীলফামারীর সৈয়দপুর উপজেলার খাতামধুর ইউনিয়নের বালাপাড়া গ্রামের ১৬ বছরের কিশোর সুজন রায়
সড়কের গতিরোধকে ধাক্কা লেগে মোটরসাইকেল থেকে ছিটকে পড়ে তার মা নিহত হয়েছেন
আহত হয়েছে সুজন ও তার নানি
ঘটনাটি ঘটেছে আজ বৃহস্পতিবার তারাগঞ্জ-কিশোরগঞ্জ সড়কের নীলফামারীর কিশোরগঞ্জ উপজেলার বলাকা সিনেমা হলের সামনে
কেল্লাবাড়ি এলাকার কয়েকটি পূজামণ্ডপ দর্শন করে তারা কিশোরগঞ্জের পারঘাট এলাকার বড় দুর্গামন্দির দেখার জন্য তারাগঞ্জ-কিশোরগঞ্জ সড়ক দিয়ে রওনা হয়
বিকেল চারটার দিকে সড়কের বলাকা সিনেমা হলের সামনে পৌঁছালে সড়কে থাকা গতিরোধে ধাক্কা লেগে মোটরসাইকেলসহ ছিটকে পড়ে তারা
