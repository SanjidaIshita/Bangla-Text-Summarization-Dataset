রাস্তার পাশে ভ্যান রেখে যাত্রীর জন্য অপেক্ষা করছিলেন চালক আবদুল খালেক (৪৮)
হঠাৎ পেছন থেকে ভ্যানটিকে চাপা দেয় দ্রুতগামী একটি ট্রাক
আজ রোববার সকাল সাড়ে ১০টার দিকে নওগাঁর মান্দা উপজেলার পাঁজরভাঙা-জলছত্র সড়কের কুলিহার মোড় এলাকায় এ দুর্ঘটনা ঘটে
প্রত্যক্ষদর্শী সূত্রে জানা যায়, ব্যাটারিচালিত ভ্যান নিয়ে উপজেলার কুলিহার মোড়ে যাত্রীর জন্য অপেক্ষা করছিলেন আবদুল খালেক
সকাল সাড়ে ১০টার দিকে পাঁজরভাঙা বাজার থেকে ছেড়ে আসা একটি ট্রাক ভ্যানটিকে পেছন থেকে ধাক্কা দেয়
এ সময় ট্রাকচালক না থেমে পালিয়ে যাওয়ার চেষ্টা করেন এবং ভ্যানটিকে চাপা দিয়ে টেনেহিঁচড়ে নিয়ে যান
মান্দা থানার পরিদর্শক (তদন্ত) মেহেদী মাসুদ আজ দুপুরে বলেন, ঘটনাস্থল থেকে লাশ উদ্ধার করে থানায় নেওয়া হয়েছে
