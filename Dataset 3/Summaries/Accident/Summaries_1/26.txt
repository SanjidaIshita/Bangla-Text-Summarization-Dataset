দিনাজপুর পৌর শহরের শেরশাহ বটতলী মোড় এলাকায় বালুবাহী ট্রলির সঙ্গে মুখোমুখি সংঘর্ষে শাহীনুর রহমান (৩৫) নামের এক ইজিবাইকচালক নিহত হয়েছেন
আজ রোববার বেলা একটার দিকে ঢাকা-দিনাজপুর মহাসড়কের বটতলী এলাকায় এ দুর্ঘটনা ঘটে
এ ঘটনায় আহত হয়েছেন ইজিবাইকে থাকা দুজন নারী যাত্রী
প্রত্যক্ষদর্শী সূত্রে জানা যায়, বালুবাহী ট্রলি দিনাজপুর টার্মিনালের দিক থেকে ফুলবাড়ী বাসস্ট্যান্ডের দিকে আসছিল
বেলা একটার দিকে বিপরীত দিক থেকে ইজিবাইকে যাত্রী নিয়ে বাস টার্মিনালের দিকে যাচ্ছিলেন শাহীনুর রহমান
এ সময় বালুবাহী ট্রলিটির চালক নিয়ন্ত্রণ হারালে ইজিবাইকের সঙ্গে সেটির মুখোমুখি সংঘর্ষ হয়
দিনাজপুর কোতোয়ালি থানার উপপরিদর্শক মো. সালাহউদ্দিন বলেন, নিহত ব্যক্তির লাশ এম আব্দুর রহিম মেডিকেল কলেজের মর্গে পাঠানোর প্রক্রিয়া চলছে
