পিরোজপুরের নাজিরপুর উপজেলায় সড়ক দুর্ঘটনায় বিশ্ববিদ্যালয়ের শিক্ষক কাজী মসিউর রহমান (৩৮) ও মো. রাকিব (১৭) নামের এক ইজিবাইকচালক মারা গেছেন
গতকাল বুধবার বিকেল পাঁচটার দিকে পিরোজপুর-গোপালগঞ্জ আঞ্চলিক মহাসড়কের নাজিরপুর উপজেলার কবিরাজবাড়ি এলাকায় একটি বাস ইজিবাইককে ধাক্কা দিলে এ দুর্ঘটনা ঘটে
পুলিশ ও পারিবারিক সূত্রে জানা গেছে, গতকাল বুধবার বিকেলে কাজী মসিউর রহমান স্ত্রী রুনা ও ছেলে কাজী মনোয়ারকে নিয়ে ইজিবাইকে পিরোজপুর থেকে গোপালগঞ্জ যাচ্ছিলেন
বিকেল পাঁচটার দিকে পিরোজপুর-গোপালগঞ্জ আঞ্চলিক মহাসড়কের নাজিরপুর উপজেলার কবিরাজবাড়ি এলাকায় একটি বাস ইজিবাইককে ধাক্কা দিলে তাঁরা তিনজনসহ ইজিবাইকচালক গুরুতর আহত হন
নাজিরপুর উপজেলা স্বাস্থ্য কমপ্লেক্সের কর্তব্যরত চিকিৎসক মোস্তফা কায়সার বলেন, আহত ব্যক্তিদের অবস্থা গুরুতর হওয়ায় তাঁদের প্রাথমিক চিকিৎসা দিয়ে উন্নত চিকিৎসার জন্য খুলনা মেডিকেল কলেজ হাসপাতালে পাঠানো হয়েছে
