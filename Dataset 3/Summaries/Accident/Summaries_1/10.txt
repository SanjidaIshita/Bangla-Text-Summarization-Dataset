ময়মনসিংহের ত্রিশাল উপজেলায় সড়ক দুর্ঘটনায় ছয়জন নিহত হয়েছেন
আজ শনিবার বেলা তিনটায় ঢাকা-ময়মনসিংহ মহাসড়কের চেলেরঘাট এলাকায় যাত্রীবাহী বাসে একটি ট্রাক পেছন থেকে ধাক্কা দিলে এ দুর্ঘটনা ঘটে
নিহত লোকজনের মধ্যে একজন নারী ও দুজন শিশু রয়েছেন বলে পুলিশ জানিয়েছে
এ ঘটনায় গুরুতর অবস্থায় আরও পাঁচজনকে ময়মনসিংহ মেডিকেল কলেজ হাসপাতালে ভর্তি করা হয়েছে
ত্রিশাল থানার ওসি মাঈন উদ্দীন জানান, ঢাকা থেকে শেরপুরগামী একটি বাস ত্রিশালের চেলেরঘাট এলাকায় পৌঁছায়
এ সময় পেছন থেকে ময়মনসিংহগামী একটি বালুবাহী ট্রাক বাসটিকে ধাক্কা দেয়
