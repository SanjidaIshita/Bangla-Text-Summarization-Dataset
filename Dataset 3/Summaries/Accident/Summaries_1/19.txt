সুনামগঞ্জের শান্তিগঞ্জে মোটরসাইকেল ও যাত্রীবাহী বাসের মুখোমুখি সংঘর্ষে তিনজন নিহত হয়েছেন
এ ঘটনায় নিহত ব্যক্তিরা হলেন ছাতক উপজেলার কৈতক এলাকার বাসিন্দা জালাল উদ্দিনের ছেলে হৃদয় আহমদ (২০), সফিক উদ্দিনের ছেলে জামিল হোসেন (২০) ও আঙ্গুর মিয়ার ছেলে লায়েক মিয়া (২০)
পুলিশ ও স্থানীয় সূত্রে জানা গেছে, ওই তিন তরুণ মোটরসাইকেলযোগে ছাতকের জাউয়াবাজার থেকে শান্তিগঞ্জের পাগলাবাজারে যাচ্ছিলেন
এ সময় তাঁরা নোয়াগাঁও এলাকায় পৌঁছালে ময়মনসিংহগামী একটি যাত্রীবাহী বাসের সঙ্গে ওই মোটরসাইকেলের মুখোমুখি সংঘর্ষ হয়
ঘটনাস্থলেই তিন তরুণের মৃত্যু হয়
জানতে চাইলে শান্তিগঞ্জ থানার ভারপ্রাপ্ত কর্মকর্তা কাজী মোক্তাদীর হোসেন জানান, বুধবার রাতেই পুলিশ ঘটনাস্থল থেকে লাশগুলো উদ্ধার করেছে
