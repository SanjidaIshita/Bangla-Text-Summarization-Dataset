সাতক্ষীরার তালায় ফেনসিডিল বহনকারী একটি ব্যক্তিগত গাড়ির ধাক্কায় মোটরসাইকেলের চালক নিহত হয়েছেন
এদিকে ওই ব্যক্তিগত গাড়ি থেকে ৬ বোতল ফেনসিডিলসহ ২ লাখ ৮৫ হাজার টাকা ও স্বর্ণালংকার উদ্ধার করে পুলিশ
এ ঘটনায় জড়িত অভিযোগে ওই ব্যক্তিগত গাড়িতে থাকা পুলিশ কনস্টেবল উত্তম দাস (২৬) ও গাড়িচালক লুৎফর রহমানকে (২৫) গ্রেপ্তার করেছে পুলিশ
খুলনার চুকনগর হাইওয়ে থানার ভারপ্রাপ্ত কর্মকর্তা (ওসি) মো. মেহেদী হাসান জানান, আবদুল গফুর মাহমুদ মদনপুর বাজার এলাকা থেকে মোটরসাইকেলে করে বাড়িতে যাচ্ছিলেন
এ সময় খুলনাগামী ব্যক্তিগত গাড়িটি আবদুল গফুরের মোটরসাইকেলকে ধাক্কা দিলে তিনি মাথায় গুরুতর আঘাত পান
খবর পেয়ে হাইওয়ে থানার পুলিশ ঘটনাস্থলে গিয়ে পরিস্থিতি নিয়ন্ত্রণে আনে এবং আহত গফুরকে উদ্ধার করে খুলনা মেডিকেল কলেজ হাসপাতালে পাঠায়
জানতে চাইলে পুলিশ সুপার মোস্তাফিজুর রহমান বলেন, সাতক্ষীরা আদালতে কর্মরত কনস্টেবল উত্তম দাসকে গ্রেপ্তারের পাশাপাশি আজ তাঁকে সাময়িক বরখাস্ত করা হয়েছে
