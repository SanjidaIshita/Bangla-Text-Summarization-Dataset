নারায়ণগঞ্জের সোনারগাঁ পৌরসভার দুলালপুর এলাকায় অবৈধভাবে গড়ে ওঠা চুনের কারখানার চুনবোঝাই ট্রাকচাপায় জুনায়েদ হোসেন (১২) নিহত হয়েছে
স্কুলছাত্র জুনায়েদ হোসেন উপজেলার সনমান্দী ইউনিয়নের গোপারবাগ গ্রামের ইউসুফ মিয়ার ছেলে ও সনমান্দী হাছান খান উচ্চবিদ্যালয়ের ষষ্ঠ শ্রেণির ছাত্র
এদিকে স্কুলছাত্র নিহতের ঘটনায় পুরো এলাকায় ও সনমান্দী হাছান খান উচ্চবিদ্যালয়ে শিক্ষক ও শিক্ষার্থীদের মধ্যে শোকের ছায়া নেমে এসেছে
নিহতের সঙ্গে থাকা তার মামা নুরন্নবি বলেন, সোনারগাঁ পৌরসভার দুলালপুর এলাকায় গড়ে ওঠা চুনের কারখানার সামনে দিয়ে তাঁরা সাইকেলে চড়ে যাওয়ার সময় ট্রাকটিকে দেখে সাইকেল থেকে নেমে যান
এ সময় দাঁড়িয়ে থাকা ভাগনেকে চুনবোঝাই ট্রাকটি চাপায় দেয়
জুনায়েদের বাবা ইউসুফ মিয়া জানান, দীর্ঘদিন ধরে অবৈধ কারখানাটি গ্যাস দিয়ে পরিচালনা করা হচ্ছে
এ বিষয়ে থানায় আটক ট্রাকচালক রফিক মিয়া জানান, গাড়ি কারখানার ভেতরে নেওয়ার সময় অসাবধানতাবশত চাপায় ছেলেটি নিহত হয়েছে
নিহতের লাশ ময়নাতদন্তের জন্য নারায়ণগঞ্জ জেনারেল হাসপাতালের মর্গে পাঠানো হয়েছে
