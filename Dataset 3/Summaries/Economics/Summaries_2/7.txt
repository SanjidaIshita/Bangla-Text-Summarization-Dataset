বাংলাদেশের তৈরি পোশাক খাতে বৈশ্বিক প্রতিযোগিতা সক্ষমতা বাড়ানোর লক্ষ্যে হামজা টেক্সটাইল লিমিটেডে (এইচটিএল) ২ কোটি ২৭ লাখ মার্কিন ডলার বিনিয়োগ করেছে ইন্টারন্যাশনাল ফিন্যান্স করপোরেশন (আইএফসি)
বাংলাদেশি মুদ্রায় যা ১৯৫ কোটি ২২ লাখ টাকা (১ ডলার= ৮৬ টাকা ধরে)
নতুন এ বিনিয়োগ তৈরি পোশাক খাতে আইএফসির প্রথম কোভিড-১৯ সহায়তা এবং নিম্নআয়ের ও ভঙ্গুর রাষ্ট্রগুলোর বিনিয়োগে উৎসাহ দিতে গঠিত ইন্টারন্যাশনাল ডেভেলপমেন্ট অ্যাসোসিয়েশনের (আইডিএ) প্রাইভেট সেক্টর উইন্ডোর (আইডিএ-পিএসডব্লিউ) অর্থায়নের অন্তর্ভুক্ত
এ সম্প্রসারিত কার্যক্রমের ফলে ২০২৮ সাল নাগাদ স্থানীয় সরবরাহ চেইনের মাধ্যমে প্রত্যক্ষ ও পরোক্ষভাবে বাংলাদেশের অর্থনীতিতে ৮০ লাখ ডলারের অবদান আশা করা হচ্ছে
আইএফসির বিনিয়োগে হামজা টেক্সটাইলসের দৈনিক ফিনিশিং সক্ষমতা ৮০ টন বাড়াবে এবং নতুন কারখানার কারণে মোট উৎপাদন ক্ষমতা হবে দৈনিক ১০৩ টন
