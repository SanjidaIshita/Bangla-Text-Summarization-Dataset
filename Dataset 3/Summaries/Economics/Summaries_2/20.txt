বাজার কারসাজিতে গুটিকয়েক অসাধু ব্যক্তির জন্য পুরো ব্যবসায়ী সমাজের ভাবমূর্তি নষ্ট হতে দেয়া হবে না বলে জানিয়েছেন বাংলাদেশ শিল্প ও বণিক সমিতি ফেডারেশনের (এফবিসিসিআই) সভাপতি মো. জসিম উদ্দিন
সাম্প্রতিক সময়ে পেঁয়াজের দাম বৃদ্ধির বিষয়ে আলোচনায় জসিম উদ্দিন বলেন, শ্যাম বাজারে এক আড়ত থেকে আরেক আড়তে ভিন্ন ভিন্ন দামে পেঁয়াজ পাইকারি বিক্রি হয়
ব্যবসায়ীদের প্রতি আহ্বান জানিয়ে তিনি বলেন, আমরা অবশ্যই ব্যবসা করবো, কিন্তু এমন কিছু করবো না যাতে পুরো ব্যবসায়ী সমাজের ভাবমূর্তি ক্ষতিগ্রস্ত হয়
পেঁয়াজ পরিবহনে চাঁদাবাজি, ভারতে বৃষ্টি এবং সরকারের বেধে দেয়া দামের চেয়ে বাড়তি বিদ্যুৎ বিল দেয়ার কারণে নিত্য প্রয়োজনীয় পণ্যটির দাম বেড়েছে
এ সময় এফবিসিসিআইয়ের সিনিয়র সহসভাপতি মোস্তফা আজাদ চৌধুরী বাবু বলেন, দোকানীদের কাছ থেকে বিদ্যুৎ বিল নেয়ার কাজ মালিক সমিতির নয়, এ দায়িত্ব বিদ্যুৎ বিতরণ কোম্পানির
ব্যবসায়ীদের এমন আরো কোন সমস্যা থাকলে তা এফবিসিসিআইকে জানানোর আহ্বান জানিয়ে তিনি বলেন, এক সপ্তাহের মধ্যে এফবিসিসিআই স্ট্যান্ডিং কমিটির কার্যক্রম শুরু হবে
মতবিনিময় সভায় আরো উপস্থিত ছিলেন এফবিসিসিআইয়ের সহসভাপতি এম এ মোমেন, মো. আমিনুল হক শামীম ও মো. হাবিব উল্লাহ ডন প্রমুখ বক্তব্য রাখেন
এছাড়াও বাজার পরিস্থিতির ওপর আলোচনা করেন চাল ও পেঁয়াজের আমদানিকারক,আড়তদার ও ব্যবসায়ী সমিতির প্রতিনিধি ও রাজধানীর বিভিন্ন বাজার সমিতির ব্যবসায়ী নেতারা
