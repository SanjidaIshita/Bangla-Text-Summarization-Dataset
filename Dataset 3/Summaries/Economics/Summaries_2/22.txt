মুরগি ও গোখাদ্য তৈরির অন্যতম কাঁচামাল সয়ামিল রফতানি অনির্দিষ্টকালের জন্য বন্ধ ঘোষণা করেছে সরকার
দেশে ডেইরি ও পোল্ট্রি খাতের স্বার্থ রক্ষায় বৃহস্পতিবার থেকে সয়ামিল রফতানি বন্ধে প্রয়োজনীয় ব্যবস্থা গ্রহণে বাণিজ্য মন্ত্রণালয় আমদানি ও রফতানি প্রধান নিয়ন্ত্রকের কার্যালয়কে নির্দেশ প্রদান করেছে
এ বিষয়ে বাণিজ্য মন্ত্রণালয়ের অতিরিক্ত সচিব (রফতানি) মো. হাফিজুর রহমান বলেন, দেশে পোল্ট্রি, মাছ ও গোখাদ্যের দাম যেন কোনভাবেই বেড়ে না যায়, সেই লক্ষ্যে সরকার সয়ামিল রফতানি বন্ধ ঘোষণা করেছে
বাংলাদেশে প্রস্তুতকৃত সয়ামিল মূলত ভারত ও নেপালে রফতানি হয়ে থাকে
