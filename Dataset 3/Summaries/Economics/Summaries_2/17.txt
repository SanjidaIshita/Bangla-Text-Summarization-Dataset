বাংলাদেশে নিবন্ধিত দেশীয় ও যৌথ উদ্যোগে যেসব ওষুধ কারখানা অ্যাকটিভ ফার্মাসিউটিক্যাল ইনগ্রেডিয়েন্টস (এপিআই) মলিকিউল ও ল্যাবরেটরি বিকারক উৎপাদন করবে, সেগুলো আগামী ২০৩২ সাল পর্যন্ত কর অব্যাহতি পাবে
ওষুধশিল্প খাতে টেকসই শিল্পায়নের মাধ্যমে রপ্তানি বহুমুখীকরণ এবং দেশি-বিদেশি বিনিয়োগ উৎসাহিত করার লক্ষ্যেই এই কর অব্যাহতি দেওয়া হয়েছে বলে জানা গেছে
এনবিআরের প্রজ্ঞাপনে বলা হয়েছে, বাংলাদেশে নিবন্ধিত (দেশীয় ও জয়েন্ট ভেঞ্চার) অ্যাকটিভ ফার্মাসিউটিক্যাল ইনগ্রেডিয়েন্ট (এপিআই) মলিকিউল ও ল্যাবরেটরি বিকারক উৎপাদনকারী প্রতিষ্ঠানগুলোকে আয়কর থেকে শর্ত সাপেক্ষে অব্যাহতি দেওয়া হয়েছে
আর ২০২২ সালের ১ জুলাই থেকে ২০৩২ সালের ৩০ জুন পর্যন্ত সম্পূর্ণ করমুক্ত সুবিধা পেতে এপিআই মলিকিউল ও ল্যাবরেটরি বিকারক উৎপাদনকারী প্রতিষ্ঠানকে প্রতিবছর অন্তত ৫টি নতুন এপিআই ও ল্যাবরেটরি বিকারক উৎপাদন করতে হবে
মানহীন ওষুধ উপকরণ উৎপাদন করলে জরিমানা গুনতে হবে এবং বাতিল করা হবে ওই বছরের করসুবিধা
