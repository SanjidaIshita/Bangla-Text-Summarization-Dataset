গাজীপুরের গাজীপুরা এলাকার সাতাইশে চলতি বছরের জানুয়ারিতে মামস টাচ সোয়েটার গার্ডেন নামের সোয়েটার কারখানা চালু করেন তাজুল ইসলাম
কোনো মাসে ৫ হাজার, কোনো মাসে ২০ হাজার সোয়েটারও রপ্তানি হয়
বিদেশি ক্রেতা প্রতিষ্ঠানের কাছ থেকে সরাসরি ক্রয়াদেশ না পেয়ে সাবকন্ট্রাক্টিং বা ঠিকায় কাজ করছে কারখানাটি
ভাড়া জমি ও ভবনে কারখানাটি শুরু করতে প্রাথমিকভাবে প্রায় এক কোটি টাকা বিনিয়োগ করেছেন তাজুল ইসলাম
মহামারি করোনাভাইরাসের প্রথম ঢেউয়ে গত বছর একের পর এক ক্রয়াদেশ বাতিল ও স্থগিত হওয়ায় পোশাক রপ্তানির ব্যবসা বড় ধরনের হুমকির মধ্যে পড়ে যায়
এই উত্থান-পতনের মধ্যেও তাজুল ইসলামের মতো অনেক বিনিয়োগকারী রপ্তানিমুখী পোশাকের ব্যবসায় নতুন করে যুক্ত হয়েছেন
তৈরি পোশাকশিল্প মালিকদের সংগঠন বিজিএমইএর তথ্যানুযায়ী, গত বছরের জুন থেকে গত মাস পর্যন্ত ৯৬টি নতুন কারখানা তাদের সদস্যপদ নিয়েছে
অন্যদিকে নিট পোশাকশিল্প মালিকদের সংগঠন বিকেএমইএ জানায়, গত বছর ৩৩টি কারখানা সদস্যপদ নিয়েছে
