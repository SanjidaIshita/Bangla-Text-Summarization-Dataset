বাংলাদেশের তৈরি পোশাক খাতে বৈশ্বিক প্রতিযোগিতা সক্ষমতা বাড়ানোর লক্ষ্যে হামজা টেক্সটাইল লিমিটেডে (এইচটিএল) ২ কোটি ২৭ লাখ মার্কিন ডলার বিনিয়োগ করেছে ইন্টারন্যাশনাল ফিন্যান্স করপোরেশন (আইএফসি)
নতুন এ বিনিয়োগ তৈরি পোশাক খাতে আইএফসির প্রথম কোভিড-১৯ সহায়তা এবং নিম্নআয়ের ও ভঙ্গুর রাষ্ট্রগুলোর বিনিয়োগে উৎসাহ দিতে গঠিত ইন্টারন্যাশনাল ডেভেলপমেন্ট অ্যাসোসিয়েশনের (আইডিএ) প্রাইভেট সেক্টর উইন্ডোর (আইডিএ-পিএসডব্লিউ) অর্থায়নের অন্তর্ভুক্ত
ডিবিএল গ্রুপের ব্যবস্থাপনা পরিচালক এম এ জব্বার বলেন, নতুন এ কারখানা ক্রেতাদের ক্রমবর্ধমান চাহিদা পূরণে হামজা টেক্সটাইলসকে নতুন ফেব্রিক নিয়ে কাজ করার সুযোগ দেবে
এ সম্প্রসারিত কার্যক্রমের ফলে ২০২৮ সাল নাগাদ স্থানীয় সরবরাহ চেইনের মাধ্যমে প্রত্যক্ষ ও পরোক্ষভাবে বাংলাদেশের অর্থনীতিতে ৮০ লাখ ডলারের অবদান আশা করা হচ্ছে
এ ছাড়া কর্মীদের অতিরিক্ত আয় এবং পুরো সরবরাহ চেইনে সংযুক্ত ক্ষুদ্র, ছোট ও মাঝারি প্রতিষ্ঠানের সুযোগ বাড়ানোর মাধ্যমে অর্থনৈতিক কার্যক্রমে দেড় কোটি ডলারের অবদান রাখবে
