বাজারে প্রায় সব নিত্যপণ্যের দামই যখন বাড়তির দিকে, ভোক্তাদের জন্য তখন নতুন এক দুঃসংবাদ এল
আন্তর্জাতিক বাজারে বেড়েছে, তাই দেশীয় বাজারেও বাড়তে হবে, এ কথা বলে রোববার প্রতি লিটার ভোজ্যতেলের দাম ৭ টাকা বৃদ্ধির প্রস্তাব দিয়েছে বাংলাদেশ ভেজিটেবল অয়েল রিফাইনার্স অ্যান্ড বনস্পতি ম্যানুফ্যাকচারার্স অ্যাসোসিয়েশন
রোববার বাণিজ্য মন্ত্রণালয়ের আমদানি ও অভ্যন্তরীণ বাণিজ্য (আইআইটি) অনুবিভাগের অতিরিক্ত সচিব এ এইচ এম সফিকুজ্জামানের নেতৃত্বে ভোজ্যতেল ও চিনির মজুত পরিস্থিতি, আমদানি ও মূল্যনির্ধারণ নিয়ে অনুষ্ঠিত বৈঠকে তেল ও চিনির দাম বাড়ানোর প্রস্তাব করা হয়
১৫ দিন পরপর বাংলাদেশ ট্রেড অ্যান্ড ট্যারিফ কমিশন ভোজ্যতেল ও চিনির সার্বিক পরিস্থিতি বিশ্লেষণ করে প্রতিবেদন পাঠায় বাণিজ্য মন্ত্রণালয়ে
এর ভিত্তিতে বাণিজ্য মন্ত্রণালয় পরিশোধনকারী কোম্পানিগুলোর সঙ্গে আলোচনা করে একটি মূল্যনির্ধারণ করে
