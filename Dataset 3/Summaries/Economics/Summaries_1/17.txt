বাংলাদেশে নিবন্ধিত দেশীয় ও যৌথ উদ্যোগে যেসব ওষুধ কারখানা অ্যাকটিভ ফার্মাসিউটিক্যাল ইনগ্রেডিয়েন্টস (এপিআই) মলিকিউল ও ল্যাবরেটরি বিকারক উৎপাদন করবে, সেগুলো আগামী ২০৩২ সাল পর্যন্ত কর অব্যাহতি পাবে
ওষুধশিল্প খাতে টেকসই শিল্পায়নের মাধ্যমে রপ্তানি বহুমুখীকরণ এবং দেশি-বিদেশি বিনিয়োগ উৎসাহিত করার লক্ষ্যেই এই কর অব্যাহতি দেওয়া হয়েছে বলে জানা গেছে
ওষুধ খাতে বিনিয়োগকারীদের সুবিধা দিতে ২০১৮ সালে জাতীয় এপিআই (কার্যকর ওষুধ উপকরণ) ও ল্যাবরেটরি বিকারক উৎপাদন-রপ্তানি নীতিমালা করা হয়
আর ২০২২ সালের ১ জুলাই থেকে ২০৩২ সালের ৩০ জুন পর্যন্ত সম্পূর্ণ করমুক্ত সুবিধা পেতে এপিআই মলিকিউল ও ল্যাবরেটরি বিকারক উৎপাদনকারী প্রতিষ্ঠানকে প্রতিবছর অন্তত ৫টি নতুন এপিআই ও ল্যাবরেটরি বিকারক উৎপাদন করতে হবে
তবে কোনো কারখানা যদি বছরে তিনটি নতুন এপিআই মলিকিউল ও ল্যাবরেটরি বিকারক উৎপাদন করে, তাহলে ২০২২ সালের ১ জুলাই থেকে ২০৩২ সালের ৩০ জুন পর্যন্ত সময়ে ৭ দশমিক ৫ শতাংশ হারে আয়কর দিতে হবে
