ছয় দিনের একটানা পতনে শেয়ারবাজারের বিনিয়োগকারীদের মধ্যে কিছুটা আতঙ্ক ছড়িয়ে পড়েছে
সেই আতঙ্কে গতকাল সোমবার সাধারণ বিনিয়োগকারীদের মধ্যেও ছিল শেয়ার বিক্রির প্রবণতা
এ কারণে দেশের প্রধান শেয়ারবাজার ঢাকা স্টক এক্সচেঞ্জে (ডিএসই) গতকাল লেনদেন হওয়া কোম্পানিগুলোর মধ্যে ৮৭ শতাংশেরই দরপতন ঘটেছে
ডিএসইর প্রধান সূচক ডিএসইএক্স ১০ অক্টোবর সর্বোচ্চ উচ্চতায় ওঠার পরের দিন থেকে পতন শুরু হয়
তাতে টানা ছয় দিনের পতনে ঢাকার বাজারের প্রধান সূচকটি কমেছে ২৭১ পয়েন্ট বা পৌনে ৪ শতাংশ
এর মধ্যে গত দুই দিনে কমেছে প্রায় ১৫০ পয়েন্ট
একাধিক ব্রোকারেজ হাউসের শীর্ষ পর্যায়ের কর্মকর্তাদের সঙ্গে কথা বলে জানা গেছে, গত এপ্রিল থেকে একটানা উত্থানে বাজারে সূচক বেড়েছে প্রায় ২০০০ পয়েন্ট
