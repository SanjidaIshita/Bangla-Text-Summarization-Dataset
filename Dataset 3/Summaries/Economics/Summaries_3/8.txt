নিম্ন ও মধ্যম আয়ের পরিবারগুলোকে বাড়ি কিনতে ও বাড়ি বানাতে ঋণ দেওয়ার পরিকল্পনা চূড়ান্ত করেছে বেসরকারি খাতের ব্র্যাক ব্যাংক
এর তহবিল জোগাতে ব্র্যাক ব্যাংক এফর্ডেবল হাউজিং বন্ড ছাড়া হবে
এই বন্ডে ৫ কোটি ডলার বা ৪২৮ কোটি টাকা (প্রতি ডলার মূল্য ৮৫ টাকা ৬৫ পয়সা) বিনিয়োগ পরিকল্পনার কথা প্রকাশ করেছে বিশ্বব্যাংক গ্রুপের প্রতিষ্ঠান ইন্টারন্যাশনাল ফাইন্যান্স করপোরেশন বা আইএফসি
এই বন্ড ছাড়তে ও আইএফসির বন্ড কেনার অনুমোদন নিতে ইতিমধ্যে বাংলাদেশ সিকিউরিটিজ অ্যান্ড এক্সচেঞ্জ কমিশন (বিএসইসি) ও বাংলাদেশ ব্যাংকে আবেদন করেছে ব্র্যাক ব্যাংক
জানা গেছে, আবাসন খাতে ঋণ দিতে ৬০০ কোটি টাকার বন্ড ছেড়ে টাকা তোলার পরিকল্পনা করছে ব্র্যাক ব্যাংক
