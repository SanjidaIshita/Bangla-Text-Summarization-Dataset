হোটেল ব্যবসার পাশাপাশি এবার পর্যটকদের জন্য প্রমোদতরি বা ক্রুজ জাহাজ নামাচ্ছে রয়েল টিউলিপ হোটেল
সুন্দরবন ভ্রমণপিপাসু দেশি-বিদেশি পর্যটকদের কথা মাথায় রেখেই নতুন এ ব্যবসায় যুক্ত হচ্ছে প্রতিষ্ঠানটি
আগামী মাস থেকে খুলনা-সুন্দরবন-খুলনা পথে প্যাকেজ ট্যুরের আওতায় বাণিজ্যিকভাবে জাহাজ দুটি চালু করা হবে
ঢাকা স্টক এক্সচেঞ্জের (ডিএসই) ওয়েবসাইটে প্রকাশিত তথ্যে কোম্পানিটি জানিয়েছে, নতুন এ ব্যবসার জন্য শুরুতে দুটি জাহাজ কেনা হচ্ছে
কক্সবাজারের ইনানীর রয়েল টিউলিপ নামে পরিচিত হলেও এটির মালিকানা প্রতিষ্ঠান সি পার্ল বিচ রিসোর্ট অ্যান্ড স্পা
প্রতিষ্ঠানটির একাধিক কর্মকর্তার সঙ্গে কথা বলে জানা গেছে, প্রাথমিকভাবে দুটি জাহাজ কিনে এ ব্যবসায় যুক্ত হলেও ব্যবসার অবস্থা দেখে ভবিষ্যতে ধাপে ধাপে আরও বিনিয়োগের পরিকল্পনা রয়েছে
