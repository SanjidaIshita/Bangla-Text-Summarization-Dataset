বাংলাদেশের তৈরি পোশাক খাতে বৈশ্বিক প্রতিযোগিতা সক্ষমতা বাড়ানোর লক্ষ্যে হামজা টেক্সটাইল লিমিটেডে (এইচটিএল) ২ কোটি ২৭ লাখ মার্কিন ডলার বিনিয়োগ করেছে ইন্টারন্যাশনাল ফিন্যান্স করপোরেশন (আইএফসি)
হামজা টেক্সটাইল লিমিটেড দুলাল ব্রাদার্স লিমিটেড (ডিবিএল) গ্রুপের একটি ডাইং ও ফিনিশিং কোম্পানি
নতুন এ বিনিয়োগ তৈরি পোশাক খাতে আইএফসির প্রথম কোভিড-১৯ সহায়তা এবং নিম্নআয়ের ও ভঙ্গুর রাষ্ট্রগুলোর বিনিয়োগে উৎসাহ দিতে গঠিত ইন্টারন্যাশনাল ডেভেলপমেন্ট অ্যাসোসিয়েশনের (আইডিএ) প্রাইভেট সেক্টর উইন্ডোর (আইডিএ-পিএসডব্লিউ) অর্থায়নের অন্তর্ভুক্ত
ডিবিএল গ্রুপের ব্যবস্থাপনা পরিচালক এম এ জব্বার বলেন, নতুন এ কারখানা ক্রেতাদের ক্রমবর্ধমান চাহিদা পূরণে হামজা টেক্সটাইলসকে নতুন ফেব্রিক নিয়ে কাজ করার সুযোগ দেবে
আইএফসির দক্ষিণ এশিয়ার আঞ্চলিক পরিচালক হেক্টর গোমেজ আং জানান, বাংলাদেশের তৈরি পোশাকশিল্প এ দেশের অর্থনীতির জন্য গুরুত্বপূর্ণ এবং একটি উচ্চ-মধ্যম আয়ের দেশে রূপান্তরের আকাঙ্ক্ষা পূরণে এ শিল্প সহায়তা করছে
