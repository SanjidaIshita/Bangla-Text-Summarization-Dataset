বাংলাদেশের ওয়ার্কার্স পার্টির সভাপতি ও সাংসদ রাশেদ খান মেনন বলেছেন, সাম্প্রদায়িক হামলা ও মন্দির ভাঙচুরকে কেন্দ্র করে দোষারোপের রাজনীতি ওই সব ঘটনার সঙ্গে জড়িত ষড়যন্ত্রকারীদের প্রকৃত পরিচয়কেই আড়াল করবে
করোনা প্রতিরোধে শহীদ রাসেল ব্রিগেডের কার্যক্রমের ১০০ দিন উপলক্ষে আয়োজিত ব্রিগেডের স্বেচ্ছাসেবকদের সম্মেলন অনুষ্ঠানে ভার্চ্যুয়ালি যুক্ত হয়ে প্রধান অতিথির বক্তৃতায় তিনি এসব কথা বলেন
সাংসদ রাশেদ খান মেনন বলেন, সাম্প্রদায়িক শক্তির সঙ্গে আপস করে চলার নীতি, সামাজিক যোগাযোগমাধ্যমে তাদের অবাধ প্রচার, ধর্মের অপব্যাখ্যা এবং সর্বোপরি অসাম্প্রদায়িক মূল্যবোধের অবক্ষয় দেশের মধ্যে যে সাম্প্রদায়িকতা ও সাম্প্রদায়িক মানসিকতার বিস্তার ঘটিয়েছে, তাতে কেউই দায়মুক্ত নয়
রাজশাহীতে স্বার্থান্বেষী মহল শহীদ জামিল ব্রিগেডের কাজে ঈর্ষান্বিত হয়ে বিভিন্ন শিক্ষাপ্রতিষ্ঠানে তাদের সচেতনতামূলক ব্যানার, পোস্টার ছিঁড়ে ফেলে বলে জানান সাংসদ রাশেদ খান মেনন
