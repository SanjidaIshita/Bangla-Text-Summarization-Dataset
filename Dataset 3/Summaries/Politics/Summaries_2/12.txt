ক্ষমতায় অবৈধভাবে টিকে থাকার জন্য দেশের বিভিন্ন স্থানে সাম্প্রদায়িক হামলার ঘটনা আওয়ামী লীগ ঘটাচ্ছে বলে অভিযোগ করেন বিএনপির মহাসচিব মির্জা ফখরুল ইসলাম আলমগীর
নয়াপল্টনে বিএনপির কেন্দ্রীয় কার্যালয়ে আজ রোববার দুপুরে আয়োজিত সংবাদ সম্মেলনে এসব কথা বলেন মির্জা ফখরুল
সংবাদ সম্মেলনে মির্জা ফখরুল বলেন, দেশে দ্রব্যমূল্যের ঊর্ধ্বগতিসহ যে সংকটগুলো রয়েছে, মানুষের নিরাপত্তার অভাব—এসব থেকে দৃষ্টি দূরে সরাতে, জনগণকে বিভ্রান্ত করার জন্য এ ধরনের ঘটনাগুলো ঘটানো হচ্ছে
আওয়ামী লীগ যখনই ক্ষমতায় এসেছে তখনই সংখ্যালঘু সম্প্রদায়ের ওপর হামলা ও তাদের ঘরবাড়ি ভাঙচুর হয়েছে
