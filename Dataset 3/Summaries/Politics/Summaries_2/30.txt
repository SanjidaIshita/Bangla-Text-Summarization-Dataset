চট্টগ্রামের সীতাকুণ্ডের বাঁশবাড়িয়া ইউনিয়ন আওয়ামী লীগের সভাপতি রাজু চৌধুরীর নাম দলীয় মনোনয়নের জন্য তৃণমূলের পাঠানো তালিকায় ছিল
কিন্তু তিনি দলীয় মনোনয়ন পাননি
মনোনয়নবঞ্চিত হয়ে স্বতন্ত্র প্রার্থী হিসেবে মনোনয়নপত্র সংগ্রহ করেছেন তিনি
বিদ্রোহী হলে দলীয় শৃঙ্খলা ভঙ্গের বিষয়ে তিনি বলেন, তাঁদের ইউনিয়নে যেহেতু অন্য কোনো রাজনৈতিক দলের প্রার্থী প্রতিদ্বন্দ্বিতা করছেন না, সে ক্ষেত্রে জনগণ যাকে চায়, সে নির্বাচিত চেয়ারম্যান আওয়ামী লীগের কাছেই থাকছে
তবে দলীয় পদে থেকে দলের সিদ্ধান্তের বাইরে গিয়ে নির্বাচন করলে, সে বিষয়ে দল সিদ্ধান্ত নেবে
আওয়ামী লীগের দলীয় সূত্র জানায়, সীতাকুণ্ডের ৯ ইউনিয়নের আটটির চেয়ারম্যান পদে দলীয় মনোনয়ন পেয়েছেন বর্তমান চেয়ারম্যানরা
