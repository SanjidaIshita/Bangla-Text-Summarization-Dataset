বগুড়ার শিবগঞ্জের বিহার ইউনিয়ন পরিষদ (ইউপি) নির্বাচনে আওয়ামী লীগ মনোনীত প্রার্থীর নির্বাচনী শোভাযাত্রায় হামলা ও হত্যাচেষ্টার অভিযোগ এনে শিবগঞ্জ থানায় মামলা হয়েছে
আজ বুধবার দুপুরে আওয়ামী লীগ মনোনীত প্রার্থী ও জেলা স্বেচ্ছাসেবক লীগের যুগ্ম সাধারণ সম্পাদক মহিদুল ইসলাম বাদী হয়ে এই মামলা করেছেন
মামলার এজাহারে বলা হয়েছে, গতকাল মঙ্গলবার সন্ধ্যা সাড়ে সাতটার দিকে মহিদুল ইসলাম নির্বাচনী প্রচারণার অংশ হিসেবে নেতাকর্মীসহ মোটরসাইকেল শোভাযাত্রা নিয়ে ২ নম্বর ওয়ার্ডের শোলাগাড়ি এলাকায় উঠান বৈঠকে যাচ্ছিলেন
এ সময় চানপাড়া এলাকায় পৌঁছালে আসামিরা দেশীয় অস্ত্র নিয়ে মোটরসাইকেল শোভাযাত্রার পথ রোধ করে হামলা করেন
এ সময় তাঁকে রক্ষা করতে এগিয়ে এলে সাব্বির হোসেন (২৩) ও শামীম হোসেন (২৮) নামের দুই কর্মীকে হামলাকারীরা ছুরিকাঘাত করেন
