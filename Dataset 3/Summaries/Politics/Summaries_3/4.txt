তথ্য প্রতিমন্ত্রী মুরাদ হাসানকে ক্ষমা চাইতে বলেছেন জাতীয় পার্টির (জাপা) চেয়ারম্যান ও বিরোধীদলীয় উপনেতা জি এম কাদের
তথ্য প্রতিমন্ত্রীর নাম উল্লেখ না করে তিনি বলেন, সরকারের একজন প্রতিমন্ত্রী পল্লিবন্ধু হুসেইন মুহম্মদ এরশাদকে কটূক্তি করে এবং রাষ্ট্রধর্ম ইসলাম পরিবর্তন করার ঘোষণা দিয়ে গর্হিত কাজ করেছেন
আজ শনিবার দুপুরে জাপার চেয়ারম্যানের বনানীর কার্যালয়ে গাজীপুর মহানগর এবং অঙ্গ ও সহযোগী সংগঠনের নেতা-কর্মীদের সঙ্গে মতবিনিময় সভায় জি এম কাদের এ কথা বলেন
সম্প্রতি তথ্য প্রতিমন্ত্রী মুরাদ হাসানের সাক্ষাৎকারের একটি ভিডিও সামাজিক যোগাযোগমাধ্যমে ভাইরাল হয়
ওই ভিডিওর দিকে ইঙ্গিত করে জি এম কাদের বলেন, ওই প্রতিমন্ত্রী সংবিধান সংরক্ষণের শপথ ভঙ্গ করেছেন
তথ্য প্রতিমন্ত্রী মুরাদ হাসানকে ওই ভিডিওতে বলতে দেখা যায়, ইসলাম আমাদের রাষ্ট্রীয় ধর্ম না,এটা বিশ্বাস করি না
