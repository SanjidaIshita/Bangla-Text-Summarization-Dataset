কুমিল্লার ঘটনাটি ষড়যন্ত্রমূলকভাবে ঘটানো হয়েছে বলে মনে করেন বিএনপির স্থায়ী কমিটির সদস্য খন্দকার মোশাররফ হোসেন
ঈদে মিলাদুন্নবী (সা.) উপলক্ষে আজ শনিবার জাতীয় প্রেসক্লাবে আয়োজিত এক আলোচনা সভায় প্রধান অতিথির বক্তব্যে খন্দকার মোশাররফ হোসেন এ দাবি জানান
মহানবী (সা.)–এর পবিত্র জীবনাদর্শ ও সমকালীন বাংলাদেশ বিষয়ে ওই আলোচনার আয়োজন করে বাংলাদেশ কল্যাণ পার্টি
যদি আগামী দিনে একটি নির্দলীয় নিরপেক্ষ সরকারের অধীনে পরবর্তী নির্বাচন না হয়, তাহলে কিন্তু দেশের মানুষ বসে থাকবে না উল্লেখ করে খন্দকার মোশাররফ হোসেন বলেন, মানুষের যে পুঞ্জীভূত ক্ষোভ, একদিন গণ–অভ্যুত্থানে রূপান্তরিত হবে
আশা করি, সরকার সে অবস্থায় না গিয়ে একটি সুষ্ঠু নিরপেক্ষ নির্বাচনের স্বার্থে একটি নির্বাচনকালীন নিরপেক্ষ সরকারের দিকে যাবে, রাতের অন্ধকারে ভোট ডাকাতির চেষ্টা করবে না
সভাপতির বক্তব্যে বাংলাদেশ কল্যাণ পার্টির চেয়ারম্যান সৈয়দ মুহাম্মদ ইবরাহীম বলেন, বাংলাদেশের বর্তমান অবস্থা একটি ক্রিটিক্যাল পেশেন্টের মতো
