চট্টগ্রামের সীতাকুণ্ডের বাঁশবাড়িয়া ইউনিয়ন আওয়ামী লীগের সভাপতি রাজু চৌধুরীর নাম দলীয় মনোনয়নের জন্য তৃণমূলের পাঠানো তালিকায় ছিল
কিন্তু তিনি দলীয় মনোনয়ন পাননি
মনোনয়নবঞ্চিত হয়ে স্বতন্ত্র প্রার্থী হিসেবে মনোনয়নপত্র সংগ্রহ করেছেন তিনি
বিদ্রোহী হলে দলীয় শৃঙ্খলা ভঙ্গের বিষয়ে তিনি বলেন, তাঁদের ইউনিয়নে যেহেতু অন্য কোনো রাজনৈতিক দলের প্রার্থী প্রতিদ্বন্দ্বিতা করছেন না, সে ক্ষেত্রে জনগণ যাকে চায়, সে নির্বাচিত চেয়ারম্যান আওয়ামী লীগের কাছেই থাকছে
এদিকে ওই ইউনিয়নে নতুনভাবে মনোনয়ন পেয়েছেন বর্তমান চেয়ারম্যান শওকত আলী জাহাঙ্গীর
বিদ্রোহী প্রার্থীর বিষয়ে তিনি বলেন, ইউনিয়নের যেকোনো বাসিন্দা নির্বাচন করার যোগ্যতা রাখেন
