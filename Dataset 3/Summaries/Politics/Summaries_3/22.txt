মাদারীপুরের কালকিনি ও ডাসার উপজেলার ১৩টি ইউনিয়ন পরিষদে (ইউপি) চেয়ারম্যান পদে আওয়ামী লীগের মনোনয়ন নিয়ে বিতর্ক দেখা দিয়েছে
দুই উপজেলার তৃণমূল পর্যায় থেকে পাঠানো তালিকা দলের মনোনয়ন বোর্ডে জালিয়াতির মাধ্যমে পরিবর্তন করা হয়েছে বলে অভিযোগ করেছেন তৃণমূলের নেতা–কর্মীরা
তাঁদের দাবি, অদৃশ্য শক্তির কারণে তৃণমূলের পাঠানো তালিকা পরিবর্তন হয়ে গেছে
মনোনয়ন পেয়েছেন দল থেকে বহিষ্কৃত ও অব্যাহতি পাওয়া এবং বিএনপির সাবেক নেতাসহ দলের হাইব্রিডরা
মনোনয়নের বিষয়টি পুনর্বিবেচনার জন্য ডাসার উপজেলা আওয়ামী লীগের পক্ষ থেকে গতকাল বৃহস্পতিবার দলীয় সভাপতি শেখ হাসিনা বরাবর একটি আবেদন করা হয়েছে
