কুমিল্লায় পবিত্র কোরআন অবমাননার খবরে হামলা ও সংঘর্ষের ঘটনাকে একটি রাজনৈতিক ব্যাপার বলে মন্তব্য করেছেন নাগরিক ঐক্যের আহ্বায়ক মাহমুদুর রহমান মান্না
এ ঘটনার জন্য আওয়ামী লীগ নেতৃত্বাধীন বর্তমান সরকারকে দায়ী করেন তিনি
দেশে দ্রব্যমূল্যের ঊর্ধ্বগতির প্রতিবাদে নাগরিক যুব ঐক্য, নাগরিক নারী ঐক্য ও নাগরিক ছাত্র ঐক্য যৌথভাবে বাজারের শূন্য থলে ও রান্নার শূন্য হাঁড়ি নিয়ে মানুষের দুর্দশাচিত্রের প্রতীকী উপস্থাপন শীর্ষক এই কর্মসূচির আয়োজন করে
মান্না সরকারকে উদ্দেশ করে বলেন, যখন মানুষ বাঁচাতে পারে না, তখন তারা নতুন নতুন নাটক করে
কখনো ক্যাসিনো, কখনো পাপিয়া, কখনো পরীমনি, কখনো সাম্প্রদায়িক দাঙ্গা, আবার কখনো গরিব মানুষকে বিভ্রান্ত করার জন্য নানা রকম অজুহাত খোঁজে তারা
সরকারের কড়া সমালোচনা করে মান্না বলেন, এরা মানুষকে মানুষ মনে করে না, নিজেরাও মানুষ নয়
