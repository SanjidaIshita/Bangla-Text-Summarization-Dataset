স্বাস্থ্যমন্ত্রী জাহিদ মালেক বলেছেন, নির্বাচনে কোনো বিশৃঙ্খলা ও বিদ্রোহী প্রার্থী চাই না
আওয়ামী লীগের প্রার্থীকে জয়ী করানোই আমাদের একমাত্র লক্ষ্য হবে
গতকাল শনিবার রাতে মানিকগঞ্জে সদর উপজেলায় আসন্ন ইউনিয়ন পরিষদ (ইউপি) নির্বাচন উপলক্ষে উপজেলা আওয়ামী লীগের বর্ধিত সভায় ভার্চ্যুয়ালি যোগ দিয়ে স্বাস্থ্যমন্ত্রী এসব কথা বলেন
এ ছাড়া ইউনিয়ন, উপজেলা অথবা জাতীয় সংসদ যে নির্বাচনই হোক না কেন আওয়ামী লীগের প্রার্থীদের জয়ের জন্য নেতা-কর্মীকে ঐক্যবদ্ধ হয়ে কাজ করতে হবে
সভায় সদর উপজেলার ১০টি ইউনিয়নের প্রতিটি ইউনিয়ন ও ওয়ার্ডের দলীয় সভাপতি ও সাধারণ সম্পাদক এবং বর্তমান চেয়ারম্যান ও মনোনয়নপ্রত্যাশীরা উপস্থিত ছিলেন
উল্লেখ্য, তৃতীয় ধাপে মানিকগঞ্জ সদর উপজেলার ১০টি ইউপি নির্বাচন আগামী ২৮ নভেম্বর অনুষ্ঠিত হওয়ার কথা রয়েছে
