সরকার শুধু পুলিশ আর আদালত দিয়ে টিকে আছে বলে মন্তব্য করেছেন বিএনপির নেতা মির্জা আব্বাস
শনিবার দুপুরে নয়াপল্টনে দলের কেন্দ্রীয় কার্যালয়ের নিচতলায় এক দোয়া মাহফিল–পূর্ব সংক্ষিপ্ত বক্তব্যে বিএনপির স্থায়ী কমিটির সদস্য মির্জা আব্বাস এ কথা বলেন
হাসপাতালে চিকিৎসাধীন দলের চেয়ারপারসন খালেদা জিয়ার রোগমুক্তি কামনায় জাতীয়তাবাদী স্বেচ্ছাসেবক দলের ঢাকা মহানগর উত্তর কমিটি এ দোয়া মাহফিলের আয়োজন করে
যদি ডাকাত ধরা না যায়, যদি ব্যাংক লুটেরাদের ধরা না যায়, যদি চোর ধরা না যায়, যদি খুনিদের ধরা না যায়, যদি পূজামণ্ডপে হামলাকারীদের ধরা না যায়, তাহলে এই পুলিশের কাজ কী
ক্ষমতায় টিকে থাকার জন্য আপনারা বহু পন্থা অবলম্বন করেছেন, বহু খুন করেছেন, বহু গুম করেছেন
