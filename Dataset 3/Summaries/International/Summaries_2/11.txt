মিয়ানমারের সামরিক জান্তা সরকার বলেছে, দক্ষিণ-পূর্ব এশিয়ার পররাষ্ট্রমন্ত্রীরা মিয়ানমারের নেতা মিন অং হ্লাইংকে আসিয়ানের আসন্ন শীর্ষ সম্মেলন থেকে বাদ দেওয়ার সিদ্ধান্তে তারা খুবই হতাশ
গত শুক্রবার আসিয়ান পররাষ্ট্রমন্ত্রীদের জরুরি বৈঠকে সিদ্ধান্ত নেওয়া হয়, ২৬ থেকে ২৮ অক্টোবর আসিয়ানের শীর্ষ সম্মেলনে মিয়ানমারের সেনাশাসক সিনিয়র জেনারেল মিন অং হ্লাইং দেশটির প্রতিনিধিত্ব করতে পারবেন না
সামরিক সরকারের প্রতিনিধিত্ব নিয়ে আসিয়ান পররাষ্ট্রমন্ত্রীরা দ্বিধাবিভক্ত থাকায় ব্রুনেই এক বিবৃতিতে জানায়, মিয়ানমারের জান্তা প্রধানের পরিবর্তে একজন আমলা জোটের শীর্ষ বৈঠকে দেশের প্রতিনিধিত্ব করবেন
ব্রুনেইয়ের পররাষ্ট্রমন্ত্রী আরও বলেন, গত এপ্রিলে আসিয়ানের বৈঠকে মিয়ানমারের পক্ষ থেকে দেশটিতে শান্তি ফিরিয়ে আনার জন্য একটি রোডম্যাপে সম্মতি দেওয়া হয়েছিল
