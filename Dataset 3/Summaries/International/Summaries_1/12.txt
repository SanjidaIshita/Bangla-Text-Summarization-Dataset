হাইতির রাজধানী থেকে প্রায় ১৫ জন আমেরিকান মিশনারি ও তাঁদের পরিবারের সদস্যদের অপহরণ করা হয়েছে
নিরাপত্তা বাহিনীর একটি সূত্র এএফপিকে জানিয়েছে, স্থানীয় সময় শনিবার দেশটির রাজধানী পোর্ট অব প্রিন্সের বাইরে থেকে একটি অপরাধী চক্র তাঁদের অপহরণ করে
নিরাপত্তা বাহিনীর ওই সূত্র জানাচ্ছে, একটি অপরাধী চক্র শিশুসহ ১৫ থেকে ১৭ জনকে আটকে রেখেছে
হাইতির নিরাপত্তা বাহিনীর এক সূত্রকে উদ্ধৃত করে মার্কিন দৈনিক নিউইয়র্ক টাইমস জানিয়েছে, অপহরণের শিকার মিশনারিরা সংকটকবলিত ক্যারিবীয় অঞ্চলের দেশটির একটি এতিমখানা থেকে ফেরার পথে ওই অপরাধী চক্রের হাতে অপহৃত হন
