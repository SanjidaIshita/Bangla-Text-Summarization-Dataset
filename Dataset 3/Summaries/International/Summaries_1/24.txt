রাশিয়ায় করোনাভাইরাসের সংক্রমণে এক দিনে রেকর্ড এক হাজারের বেশি মানুষের মৃত্যু হয়েছে
সরকারি তথ্য বলছে, দেশটিতে আজ শনিবার রাত পর্যন্ত পূর্ববর্তী ২৪ ঘণ্টায় এ মহামারিতে এক হাজার দুজন মারা গেছেন
এদিকে সরকারি তথ্যমতে, শনিবার পর্যন্ত রাশিয়ার মোট জনগোষ্ঠীর ৩১ শতাংশকে পুরোপুরি টিকা দেওয়া হয়েছে
বিশেষজ্ঞরা বলছেন, টিকা প্রদানে ধীর গতি আর কঠোর বিধিনিষেধের ঘাটতির কারণে সংক্রমণ সামাল দেওয়া কঠিন হয়ে পড়েছে রাশিয়ায়
সরকার বলেছে, করোনা রোগীর সংখ্যা বেড়ে গেলে রাশিয়ার চিকিৎসাব্যবস্থা সে সংকট মোকাবিলায় প্রস্তুত
অন্যদিকে ক্রেমলিনের মুখপাত্র দিমিত্রি পেসকভ বলেন, টিকাদানের মাধ্যমে মানুষের জীবন বাঁচানোর জন্য প্রয়োজনীয় সব ধরনের সুযোগ দেওয়া হয়েছে
