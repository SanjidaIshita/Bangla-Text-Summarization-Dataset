সৌদি আরবের পবিত্র শহর মক্কার পবিত্র মসজিদুল হারামে নামাজ আদায়ের ক্ষেত্রে সামাজিক দূরত্ব বজায় রাখার নিয়ম তুলে নিয়েছে দেশটির কর্তৃপক্ষ
বার্তা সংস্থা এএফপির এক প্রতিবেদনে বলা হয়েছে, পবিত্র মসজিদুল হারামে মুসল্লিদের সামাজিক দূরত্ব নিশ্চিত করার জন্য মেঝেতে যে চিহ্ন আঁকা হয়েছিল তা তুলে নিয়েছেন কর্মীরা
সৌদি আরবের রাষ্ট্রীয় সংবাদমাধ্যম সৌদি প্রেস এজেন্সির খবরে বলা হয়েছে, বিধিনিষেধ প্রত্যাহার এবং মসজিদে আগের মতো মুসল্লিদের নামাজ আদায়ের সুযোগ দিতেই এই সিদ্ধান্ত নেওয়া হয়েছে
পবিত্র মসজিদুল হারামে সামাজিক দূরত্ববিধি তুলে নেওয়া হলেও কর্তৃপক্ষ বলেছে, মসজিদে প্রবেশের জন্য মুসল্লিদের অবশ্যই করোনার টিকার পুরো ডোজ নিতে হবে এবং মাস্ক পরতে হবে
