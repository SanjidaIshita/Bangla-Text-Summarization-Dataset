মিয়ানমারে সামরিক অভ্যুত্থানবিরোধী বিক্ষোভের জেরে গ্রেপ্তার ব্যক্তিদের মধ্যে পাঁচ হাজারের বেশি ব্যক্তিকে মুক্তি দেওয়া হবে
আজ মঙ্গলবার দেশটির জান্তা সরকারের প্রধান সিনিয়র জেনারেল মিন অং হ্লাইং এমন ঘোষণা দেন
গত ১ ফেব্রুয়ারি সেনা অভ্যুত্থানের মধ্য দিয়ে অং সান সু চির নেতৃত্বাধীন ন্যাশনাল লিগ ফর ডেমোক্রেসির (এনএলডি) সরকারকে হটিয়ে ক্ষমতায় বসে সামরিক জান্তা
এর পর থেকে দেশটিতে শুরু হয় সামরিক সরকারবিরোধী বিক্ষোভ
মিন অং হ্লাইং বলেন, চলতি মাসের শেষের দিকে মোট ৫ হাজার ৬৩৬ জন আন্দোলনকারীকে মুক্তি দেওয়া হবে
আসন্ন আসিয়ানের শীর্ষ সম্মেলনে তাঁর অংশগ্রহণের নিষেধাজ্ঞার পরপরই এমন ঘোষণা দিলেন মিন অং হ্লাইং
