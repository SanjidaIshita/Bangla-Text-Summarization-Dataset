যুক্তরাষ্ট্রের সাবেক পররাষ্ট্রমন্ত্রী কলিন পাওয়েল করোনাভাইরাসে আক্রান্ত হয়ে মারা গেছেন
বিশ শতকের শেষ দিকে ও একুশ শতকের প্রথম ভাগে যুক্তরাষ্ট্রের পররাষ্ট্রনীতি নির্ধারণে ভূমিকা ছিল তাঁর
ফেসবুকে কলিন পাওয়েলের পরিবার লিখেছে, কোভিড-১৯ জটিলতা নিয়ে যুক্তরাষ্ট্রের সাবেক পররাষ্ট্রমন্ত্রী ও জয়েন্ট চিফস অব স্টাফের সাবেক চেয়ারম্যান জেনারেল কলিন এল পাওয়েল আজ সকালে বিদায় নিয়েছেন
কলিন পাওয়েল আমেরিকান সেনাবাহিনীর হয়ে ভিয়েতনাম যুদ্ধে অংশ নিয়েছিলেন
প্রেসিডেন্ট রোনাল্ড রিগানের মেয়াদের শেষ দিকে যুক্তরাষ্ট্রের প্রথম কৃষ্ণাঙ্গ জাতীয় নিরাপত্তা উপদেষ্টা হন তিনি
এরপর জর্জ এইচ ডব্লিউ বুশের আমলে প্রথম আফ্রিকান–আমেরিকান হিসেবে যুক্তরাষ্ট্রের জয়েন্ট চিফস অব স্টাফের চেয়ারম্যানের দায়িত্ব পালন করেন
