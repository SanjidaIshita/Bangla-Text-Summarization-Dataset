দেশের জনপ্রিয় মডেল নোবেল লম্বা সময় ধরে বিনোদন অঙ্গনে কাজ করেন না
তারপরও তিনি নানাভাবে তরুণদের অনুপ্রেরণার একটি নাম
গতকাল রোববার দুপুরে কথা প্রসঙ্গে জনপ্রিয় গায়ক ও অভিনয়শিল্পী তাহসানও সেই কথা জানালেন
বললেন, নোবেল দ্বারা তিনি ভীষণভাবে অনুপ্রাণিত
আদিল হোসেন নোবেল একটি মুঠোফোন সেবাদাতা প্রতিষ্ঠানে কাজ করছেন
বিনোদন অঙ্গনে নিয়মিত কাজ না করলেও নিজের ফিটনেস ধরে রাখতে লম্বা সময় ধরে ধারাবাহিকভাবে জিমে সময় দেন তিনি
গুলশানের একই জিমে যোগ দিয়েছেন তাহসান
শুরুতে শুটিং ও অন্যান্য ব্যস্ততার কারণে তাহসান জিমে সময় দিতে না পারলেও এখন বেশ সিরিয়াস বলে জানালেন নোবেল
কাজ থাকবে, অফিস থাকবে, বন্ধুবান্ধব থাকবে—এর ভেতরে থেকেও শরীরটাকে ঠিক রাখার জন্য ব্যায়াম করতে হবে
