সারা দেশ থেকে ঢাকায় আসা মানুষদের নিয়ে একটি ছবি করার চিন্তা প্রসূন রহমানের মাথায় প্রথম ঢুকিয়েছিল আসলে প্রথম আলো
ঢাকায় আসা মানুষদের নিয়ে সাত–আট বছর আগে পত্রিকাটি তাদের প্রথম পাতায় একটি প্রতিবেদন করে
২০১৪ সালে বেঙ্গল ফাউন্ডেশন নবীন‌ নির্মাতা প্রকল্পের আওতায় যে চিত্রনাট্য প্রতিযোগিতার আয়োজন করে, তাতে জমা পড়া ১৩৪টি চিত্রনাট্যের মধ্য থেকে সেরা ১০-এ জায়গা করে নেয় ঢাকা ড্রিম নামের সেই চিত্রনাট্য
২০১৬ সালে কুমার বিশ্বজিতের স্টুডিওতে বারী সিদ্দিকীর কণ্ঠে একটি গান রেকর্ডিংয়ের মধ্য দিয়ে শুরু হয় কাজ
সেই কাজ শেষ হতে পাঁচ বছর লেগে গেল
ভাগ্যিস ছবিতে কোনো শিশুশিল্পী ছিল না; তাহলে এতদিনে সে কিশোর হয়ে যেত, দীর্ঘসূত্রতা নিয়ে মজা করতে গিয়ে বলেন পরিচালক
