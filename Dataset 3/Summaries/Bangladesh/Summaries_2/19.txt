জনগণের পকেট কাটতেই সরকার জ্বালানি তেল ও এলপিজির মূল্যবৃদ্ধি করেছে বলে মন্তব্য করেছে ২০ দলীয় জোট শরিক লিবারেল ডেমোক্রেটিক পার্টি-এলডিপি
সংগঠনটির সভাপতি আবদুল করিম আব্বাসী ও মহাসচিব শাহাদাত হোসেন সেলিম বলেন, ডিজেল-কেরোসিন ও এলপিজি গ্যাসের দাম বাড়ানোর ফলে কৃষি উৎপাদনে সেচ খরচ বাড়বে
নেতৃদ্বয় চলমান পরিস্থিতিতে ডিজেল-কেরোসিন ও এলপিজি গ্যাসের বর্ধিত মূল্য প্রত্যাহারের দাবি জানিয়ে বলেন, এমনিতেই চাল-ডাল, তেল-পেঁয়াজসহ নিত্যপ্রয়োজনীয় দ্রব্যমূল্যের ঊর্ধ্বগতিতে জনগণ দিশেহারা
তারা আরও বলেন, আন্তর্জাতিক বাজারে দাম বাড়ানোর অজুহাতে মূল্য সমন্বয়ের নামে ডিজেল-কেরোসিন ও এলপিজির দাম বাড়ানোর কথা বলছে সরকার
লুটেরা শক্তি প্রতিভু গণতন্ত্র হত্যাকারী এই সরকারের পতন ঘটিয়ে জনগণের সরকার প্রতিষ্ঠাই এখন মূলকাজ
