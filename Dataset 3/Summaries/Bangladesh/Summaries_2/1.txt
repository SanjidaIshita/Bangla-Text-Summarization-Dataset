কোনো ধরনের পূর্বঘোষণা ছাড়াই শনিবার বিকাল ৩টা থেকে ঢাকা নদীবন্দরে লঞ্চ ধর্মঘট চলছে
এতে চরম দুর্ভোগে পড়েছেন বিভিন্ন গন্তব্যের কয়েক হাজার যাত্রী
নারী, শিশু ও বৃদ্ধসহ অসংখ্য যাত্রী লঞ্চ ছাড়া পর্যন্ত টার্মিনালে অপেক্ষা করার সিদ্ধান্ত নিয়েছেন
সরেজমিনে দেখা গেছে, ঢাকা নদীবন্দরে বিভিন্ন গন্তব্যে যাওয়ার জন্য কয়েক হাজার যাত্রী ভিড় করেছেন
কয়েকজন যাত্রী আক্ষেপ করে বলেন, পূর্বঘোষণা ছাড়া এভাবে ধর্মঘট করার ক্ষমতা লঞ্চ মালিকদের কে দিয়েছে
এদিকে কোনো সংগঠন ধর্মঘটের বিষয়ে আনুষ্ঠানিক নির্দেশনা না দিলেও মালিকরা টার্মিনাল থেকে যাত্রীবাহী লঞ্চ উল্টো দিকে ঘাটে সরিয়ে নিয়েছে
বাংলাদেশ অভ্যন্তরীণ নৌপরিবহন (যাত্রী পরিবহন) সংস্থার সভাপতি মাহবুব উদ্দিন আহমেদ যুগান্তরকে বলেন, আমরা কোনো ধর্মঘটের ডাক দেইনি
লঞ্চ মালিকদের সঙ্গে আগামীকাল রোববার বিকাল সাড়ে ৩টায় বিআইডাব্লিউটিএ কর্তৃপক্ষের বৈঠক হওয়ার কথা রয়েছে বলে জানান তিনি
