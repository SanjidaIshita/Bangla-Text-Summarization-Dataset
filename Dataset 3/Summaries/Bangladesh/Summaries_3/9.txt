দেশে আগামীকাল (বৃহস্পতিবার) থেকে ১২ থেকে ১৭ বছর বয়সী ১শ শিক্ষার্থীর ওপর পরীক্ষামূলক করোনা টিকা প্রদান করা হবে
বৃহস্পতিবার (১৪ অক্টোবর) দুপুর ১২টায় মানিকগঞ্জের কর্নেল মালেক মেডিকেল কলেজে হাসপাতালে এর উদ্বোধন করবেন স্বাস্থ্য ও পরিবার কল্যাণ মন্ত্রী জাহিদ মালেক
বুধবার স্বাস্থ্য অধিদপ্তরের মহাপরিচালক অধ্যাপক ডা. আবুল বাসার মোহাম্মদ খুরশিদ আলম ফেসবুক লাইভে এসে এ তথ্য জানান
অধ্যাপক খুরশিদ আলম বলেন, প্রধানমন্ত্রী শেখ হাসিনা আমাদের নির্দেশনা দিয়েছিলেন শিশুদেরকে টিকা দিতে হবে
এবারের টেস্ট রানের জায়গাটি বেছে নিয়েছি মানিকগঞ্জকে মন্তব্য করে তিনি বলেন, এটা স্বাস্থ্যমন্ত্রী জাহিদ মালেকের নির্বাচনী এলাকা, সেখান থেকে এবারের এই কার্যক্রম শুরু করছি
মহাপরিচালক বলেন,প্রাথমিকভাবে দুটো সরকারি বিদ্যালয়ের ১২ থেকে ১৭ বছর বয়সীদের বেছে নিয়েছি এবং তাদেরকে ফাইজার বায়োএনটেকের টিকা দেব
