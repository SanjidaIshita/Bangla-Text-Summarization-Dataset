কোনো ধরনের পূর্বঘোষণা ছাড়াই শনিবার বিকাল ৩টা থেকে ঢাকা নদীবন্দরে লঞ্চ ধর্মঘট চলছে
শনিবার সন্ধ্যায় সরেজমিন এমন চিত্র দেখা গেছে
সরেজমিনে দেখা গেছে, ঢাকা নদীবন্দরে বিভিন্ন গন্তব্যে যাওয়ার জন্য কয়েক হাজার যাত্রী ভিড় করেছেন
বিকাল ৩টার আগে অনেক যাত্রী লঞ্চে উঠলেও তাদের নামিয়ে দিয়ে লঞ্চগুলো ঘাট ত্যাগ করেছে
এদিকে কোনো সংগঠন ধর্মঘটের বিষয়ে আনুষ্ঠানিক নির্দেশনা না দিলেও মালিকরা টার্মিনাল থেকে যাত্রীবাহী লঞ্চ উল্টো দিকে ঘাটে সরিয়ে নিয়েছে
বাংলাদেশ অভ্যন্তরীণ নৌপরিবহন (যাত্রী পরিবহন) সংস্থার সভাপতি মাহবুব উদ্দিন আহমেদ যুগান্তরকে বলেন, আমরা কোনো ধর্মঘটের ডাক দেইনি
বাংলাদেশ অভ্যন্তরীণ নৌপরিবহন কর্তৃপক্ষের (বিআইডব্লিউটিএ) যুগ্ম পরিচালক জয়নুল আবেদীন বিষয়টি নিশ্চিত করে বলেন, ঢাকা নদীবন্দরে লঞ্চ টার্মিনাল থেকে ইতোমধ্যে লঞ্চ সরিয়ে নিয়েছেন মালিকরা
লঞ্চ মালিকদের সঙ্গে আগামীকাল রোববার বিকাল সাড়ে ৩টায় বিআইডাব্লিউটিএ কর্তৃপক্ষের বৈঠক হওয়ার কথা রয়েছে বলে জানান তিনি
