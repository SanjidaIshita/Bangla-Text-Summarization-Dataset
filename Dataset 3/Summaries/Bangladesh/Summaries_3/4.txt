বাংলাদেশ ব্যাংকার্স সিলেকশন কমিটির আওতায় ৫ ব্যাংকের অফিসার (ক্যাশ) নিয়োগের প্রিলিমিনারি পরীক্ষা শেষ হওয়ার সঙ্গে সঙ্গে ১০০টি প্রশ্নের প্রিন্ট করা উত্তরপত্র ফেসবুকে পাওয়া গেছে
শনিবার বিকাল ৩টা থেকে ৪টা পর্যন্ত ১৫১১টি পদের বিপরীতে অনুষ্ঠিত এ পরীক্ষায় অংশ নেন ১ লাখ ১৬ হাজার ৪২৭ জন চাকরিপ্রত্যাশী
ফেসবুকে উত্তরপত্র পাওয়ার ঘটনায় চাকরিপ্রার্থীরা প্রশ্ন তুলছেন— পরীক্ষা ৪টার সময় শেষ হওয়ার ৫-১০ মিনিটের মধ্যেই ১০০টি প্রশ্নের সঠিক উত্তরের প্রিন্ট কপি কীভাবে ফেসবুকে পাওয়া সম্ভব
পরীক্ষায় অংশ নেওয়া কামাল নামে এক চাকরিপ্রত্যাশী বলেন, যদি টাকা দিয়েই পরীক্ষার উত্তরপত্র পাওয়া যায় তাহলে এত কষ্ট করে পড়ে লাভ কী
আর এ নিয়োগে পদ দেড় হাজারেরও বেশি
রুবেল নামে এক পরীক্ষার্থী বলেন, এমনিতেই করোনায় জীবন থেকে নিয়ে গেছে আড়াই থেকে তিন বছর
পরীক্ষার্থীদের এসব অভিযোগের বিষয়ে জানতে ব্যাংকার্স সিলেকশন কমিটির জিএম আজিজুল হককে একাধিকবার তার অফিসিয়াল নাম্বারে কল করা হয়
কিন্তু তিনি ফোন রিসিভ না করায় এ বিষয়ে তার কোনো বক্তব্য পাওয়া যায়নি
