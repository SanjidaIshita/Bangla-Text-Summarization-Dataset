কোনো ধরনের পূর্বঘোষণা ছাড়াই শনিবার বিকাল ৩টা থেকে ঢাকা নদীবন্দরে লঞ্চ ধর্মঘট চলছে
নারী, শিশু ও বৃদ্ধসহ অসংখ্য যাত্রী লঞ্চ ছাড়া পর্যন্ত টার্মিনালে অপেক্ষা করার সিদ্ধান্ত নিয়েছেন
সরেজমিনে দেখা গেছে, ঢাকা নদীবন্দরে বিভিন্ন গন্তব্যে যাওয়ার জন্য কয়েক হাজার যাত্রী ভিড় করেছেন
বিকাল ৩টার আগে অনেক যাত্রী লঞ্চে উঠলেও তাদের নামিয়ে দিয়ে লঞ্চগুলো ঘাট ত্যাগ করেছে
কয়েকজন যাত্রী আক্ষেপ করে বলেন, পূর্বঘোষণা ছাড়া এভাবে ধর্মঘট করার ক্ষমতা লঞ্চ মালিকদের কে দিয়েছে
এদিকে কোনো সংগঠন ধর্মঘটের বিষয়ে আনুষ্ঠানিক নির্দেশনা না দিলেও মালিকরা টার্মিনাল থেকে যাত্রীবাহী লঞ্চ উল্টো দিকে ঘাটে সরিয়ে নিয়েছে
বাংলাদেশ অভ্যন্তরীণ নৌপরিবহন কর্তৃপক্ষের (বিআইডব্লিউটিএ) যুগ্ম পরিচালক জয়নুল আবেদীন বিষয়টি নিশ্চিত করে বলেন, ঢাকা নদীবন্দরে লঞ্চ টার্মিনাল থেকে ইতোমধ্যে লঞ্চ সরিয়ে নিয়েছেন মালিকরা
লঞ্চ মালিকদের সঙ্গে আগামীকাল রোববার বিকাল সাড়ে ৩টায় বিআইডাব্লিউটিএ কর্তৃপক্ষের বৈঠক হওয়ার কথা রয়েছে বলে জানান তিনি
