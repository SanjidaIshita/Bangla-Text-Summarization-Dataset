ঠাকুরগাঁওয়ের রানীশংকৈল উপজেলায় স্ত্রীকে হত্যার পর থানায় হাজির হয়ে আত্মসমর্পণ করেছেন স্বামী
নিহত স্ত্রীর নাম রুখসানা বেগম (৫৫) আর আত্মসমর্পণকারী তাঁর স্বামী হলেন হবিবুর রহমান (৬০)
ঠাকুরগাঁওয়ের রানীশংকৈল থানা-পুলিশ জানায়, আজ ভোরে ফজরের নামাজের সময় হবিবুর রহমান তাঁর স্ত্রী রুখসানা বেগমকে ঘুম থেকে ডেকে তোলেন
একপর্যায়ে হবিবুর রহমান লোহার শাবল দিয়ে রুখসানার মাথায় আঘাত করেন
এরপর স্ত্রীর লাশ ঘরে রেখে সকাল সাড়ে সাতটার দিকে রানীশংকৈল থানায় গিয়ে আত্মসমর্পণ করেন হবিবুর
আবদুল মান্নান নামের হবিবুর রহমানের এক প্রতিবেশী বলেন, তাঁদের দাম্পত্য জীবন ভালোই কাটছিল
দুই মেয়ের বিয়ে হয়েছে ও এক মেয়ে একটি বিশ্ববিদ্যালয়ে পড়াশোনা করছেন
রানীশংকৈল থানার ভারপ্রাপ্ত কর্মকর্তা (ওসি) এস এম জাহিদ ইকবাল বলেন, কী কারণে হত্যাকাণ্ডটি ঘটানো হয়েছে, তা পরিষ্কার নয়
