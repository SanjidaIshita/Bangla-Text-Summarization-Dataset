নরসিংদীর রায়পুরার চরসুবুদ্ধি ও নিলক্ষা ইউনিয়ন পরিষদ (ইউপি) নির্বাচনে ভোট গ্রহণের সময় কেন্দ্র দখল নিয়ে সংঘর্ষের জেরে দুই ইউপির দুই কেন্দ্রে ভোট গ্রহণ স্থগিত করা হয়েছে
আজ বৃহস্পতিবার দুপুর ১২টার দিকে চরসুবুদ্ধি ইউনিয়নের ৩ নম্বর ওয়ার্ডের মহিশবেড় সরকারি প্রাথমিক বিদ্যালয় কেন্দ্রে টেঁটা ও দেশীয় অস্ত্র নিয়ে আওয়ামী লীগের প্রার্থী ও বিদ্রোহী প্রার্থীর কর্মী–সমর্থকদের মধ্যে সংঘর্ষের ঘটনা ঘটে
এতে পুলিশের সহকারী উপপরিদর্শক (এএসআই) মো. নিয়ামত গুরুতর আহত হয়েছেন
নরসিংদী সদর হাসপাতালের আবাসিক চিকিৎসা কর্মকর্তা (আরএমও) সৈয়দ আমীরুল হক জানান, ওই পুলিশ সদস্য পায়ে, নাকে ও চোখে গুরুতর আঘাত নিয়ে হাসপাতালে এসেছিলেন
