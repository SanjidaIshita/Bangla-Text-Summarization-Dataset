কুষ্টিয়ার কুমারখালী উপজেলায় অন্তঃসত্ত্বা স্ত্রী হত্যার দায়ে স্বামীর যাবজ্জীবন কারাদণ্ড দিয়েছেন কুষ্টিয়া জেলার অতিরিক্ত দায়রা জজ আদালত
রোববার দুপুরে জনাকীর্ণ আদালতে কুষ্টিয়ার অতিরিক্ত জেলা ও দায়রা জজ আদালতের বিচারক মো. তাজুল ইসলাম এ রায় ঘোষণা করেন
যাবজ্জীবন কারাদণ্ডপ্রাপ্ত আসামি কুমারখালী উপজেলার কয়া ইউনিয়নের চর বানিয়াপাড়া গ্রামের আফজাল হোসেনের ছেলে আজিজুল ইসলাম (৩৭)
আদালত সূত্রে জানা যায়, আসামি আজিজুল ইসলামের সঙ্গে প্রতিবেশী জেসমিনের প্রেম সম্পর্কের জেরে ২০১৩ সালে বিয়ে হয়
২০১৪ সালের ১৮ এপ্রিল বিয়ের সাত-আট মাসের মাথায় গভীর রাতে জেসমিনকে নির্মমভাবে নির্যাতন করে হত্যা করেন স্বামী আজিজুল ইসলাম
এ ঘটনায় জেসমিনের বাবা তার জামাই আজিজুল ও তার পরিবারের  পাঁচজনকে আসামি করে আদালতে মামলা করেন
