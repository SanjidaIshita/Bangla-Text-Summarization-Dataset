কুষ্টিয়ার খোকসা উপজেলায় ইউনিয়ন পরিষদ (ইউপি) নির্বাচনের তফসিল ঘোষণার রাতেই আধিপত্য বিস্তারকে কেন্দ্র করে প্রতিপক্ষের বাড়িঘরে হামলা ও লুটপাটের অভিযোগ পাওয়া গেছে
গতকাল বুধবার রাতে উপজেলার ওসমানপুর গ্রামের কলপাড়া এলাকায় এ ঘটনা ঘটে
গতকাল দিবাগত রাত ১২টা থেকে একটা পর্যন্ত এমন ঘটনা ঘটলেও পুলিশ সদস্যরা আজ বৃহস্পতিবার সকাল সাড়ে আটটার দিকে ঘটনাস্থলে যান
গতকাল রাতে খোকসা থানায় ডিউটি অফিসার ছিলেন উপপরিদর্শক (এসআই) রাজিব রায়হান
তিনি প্রথম আলোকে বলেন, রাতে তিনি ছাড়া থানায় শুধু একজন এসআই ও একজন এএসআই ছিলেন
নির্বাচনকে কেন্দ্র করে ওসমানপুর ইউপির সাবেক চেয়ারম্যান ওহিদুল ইসলাম ডাবলু ও সাবেক ইউপি সদস্য ওয়াজেদের সমর্থকেরা দেশীয় আগ্নেয়াস্ত্র ও লাঠিসোঁটা নিয়ে রাত ১১টার দিকে বর্তমান ইউপি সদস্য জহিরুল ইসলামের বাড়িঘরে হামলা চালান
পরে সন্ত্রাসীরা তাঁদের প্রায় ১৬টি বসতবাড়ি ও ৪টি দোকানে ব্যাপক ভাঙ্চুর চালায়
