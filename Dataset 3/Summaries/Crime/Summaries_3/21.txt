রংপুরের পীরগঞ্জ উপজেলার ওসমানপুর গ্রামে ছয় বছরের শিশুকে ধর্ষণের পরে হত্যা ও লাশ গুম করার অভিযোগে আসামি হিরু মিয়ার (৩৩) ফাঁসির আদেশ দিয়েছেন আদালত
আজ রোববার দুপুরে রংপুরের নারী ও শিশু নির্যাতন দমন আদালতের বিচারক আলী আহাম্মেদ মৃত্যুদণ্ডের আদেশ দেন
আদালত ও মামলা সূত্রে জানা গেছে, পীরগঞ্জের ফতেপুর গ্রামে ২০১৩ সালের ১১ এপ্রিল ছয় বছরের একটি শিশুকে আসামি হিরু তাঁর বাড়িতে ডেকে নিয়ে ধর্ষণ করেন
শ্বাসরোধে হত্যার পর লাশ ঘরের ভেতরে করা গর্তে মাটিচাপা দিয়ে রাখেন
মামলার তদন্ত কর্মকর্তা উপপরিদর্শক (এসআই) সিরাজুল ইসলাম ওই মামলার আসামি হিরু মিয়ার বিরুদ্ধে ২০১৪ সালের ২৩ জুন নারী ও শিশু নির্যাতন দমন আইনের ৯(২) ধারায় ও দণ্ডবিধি আইনের ২০১ ধারায় তদন্ত প্রতিবেদন দাখিল করেন
আদালত বিভিন্ন তথ্যপ্রমাণ বিশ্লেষণ ও ১৯ জন সাক্ষীর সাক্ষ্য ও জেরা শেষে আসামি হিরু মিয়াকে দোষী সাব্যস্ত করে ফাঁসির আদেশ দেন
