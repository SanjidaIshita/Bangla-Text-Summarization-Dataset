কুমিল্লার আদর্শ সদরে নিখোঁজের ১০ দিন পর এক যুবকের লাশের খণ্ড খণ্ড গলিত অংশ উদ্ধার করা হয়েছে
আজ সোমবার সকাল নয়টার দিকে উপজেলার কালীরবাজার ইউনিয়নের মনশাসন পশ্চিমপাড়া এলাকার ধানখেতের পাশের দুটি ডোবা থেকে লাশের খণ্ডগুলো উদ্ধার করা হয়
লাশ উদ্ধার করে ময়নাতদন্তের জন্য কুমিল্লা মেডিকেল কলেজ হাসপাতালে পাঠানো হয়েছে
সায়মনের লাশ শনাক্ত করেন তাঁর মামি লিপি আক্তার
তিনি বলেন, গত ২৯ অক্টোবর বিকেলে একই ইউনিয়নের সৈয়দপুর এলাকায় এক বন্ধুর সঙ্গে দেখা করবেন বলে বেরিয়ে যান সায়মন
পরদিন ৩০ অক্টোবর ভোর পাঁচটায় তাঁর ব্যবহৃত মুঠোফোন নম্বর থেকে সায়মনের বন্ধু পরিচয় দিয়ে একজন ফোন করেন তাঁর মাকে
অজ্ঞাতনামা ওই ব্যক্তি সায়মনকে খুঁজতে সৈয়দপুর এলাকায় আসার জন্য সায়মনের মাকে বলেন
