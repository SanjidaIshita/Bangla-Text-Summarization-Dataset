নড়াইলের লোহাগড়ায় এক বুদ্ধিপ্রতিবন্ধী তরুণীকে দলবদ্ধ ধর্ষণের অভিযোগ পাওয়া গেছে
উপজেলার কাশিপুর ইউনিয়নের একটি গ্রামে বৃহস্পতিবার রাতে এ ঘটনা ঘটে
মামলায় চারজনের নাম উল্লেখ এবং আরও দুজন অজ্ঞাতনামা ব্যক্তিকে আসামি করা হয়েছে
মামলায় এজাহারে বলা হয়েছে, বৃহস্পতিবার রাত সাড়ে নয়টার দিকে গ্রামের একটি নির্মাণাধীন বাড়ি থেকে কান্নার শব্দ পান মামলার বাদী
সেখানে গিয়ে দেখেন, আনুমানিক ২৬ বছর বয়সী এক পাগলি (বুদ্ধিপ্রতিবন্ধী) তরুণী হাত-পা বাঁধা অবস্থায় পড়ে আছেন
এ ব্যাপারে লোহাগড়া থানার ভারপ্রাপ্ত কর্মকর্তা (ওসি) শেখ আবু হেনা জানান, বুদ্ধিপ্রতিবন্ধী ওই তরুণীকে ধর্ষণ করা হয়েছে বলে তাঁরা ধারণা করছেন
