নরসিংদীর রায়পুরার প্রত্যন্ত চরাঞ্চল বাঁশগাড়ীতে আওয়ামী লীগের দুই পক্ষের মধ্যে নির্বাচনী সহিংসতায় গুলিবিদ্ধ মৃতের সংখ্যা বেড়ে তিনজন হয়েছে
আজ বৃহস্পতিবার ভোরে বাঁশগাড়ী ইউনিয়ন পরিষদ (ইউপি) নির্বাচনকে কেন্দ্র করে গোলাগুলিতে তাদের মৃত্যু হয়
নিহত তিনজন হলেন বাঁশগাড়ীর বালুয়াকান্দি গ্রামের হেকিম মিয়ার ছেলে মো. সালাউদ্দিন মিয়া (৩০), সোবহানপুর এলাকার আবদুল হকের ছেলে জাহাঙ্গীর হক (২৬) ও বটতলিকান্দী এলাকার সিরাজ মিয়ার ছেলে দুলাল মিয়া (৩০)
দুই পক্ষের সমর্থকদের সঙ্গে কথা বলে জানা গেছে, দুই পক্ষের সমর্থকদের মধ্যে বেশ কয়েক দিন ধরেই উত্তেজনা বিরাজ করছিল
গতকাল বুধবার সন্ধ্যায় দুই পক্ষের মধ্যে পাল্টাপাল্টি ধাওয়া ও ককটেল বিস্ফোরণের ঘটনা ঘটে
আরও একজনের মৃত্যুর খবর শোনা যাচ্ছে, তবে তাঁর লাশ কোথায় আছে জানা যায়নি
এই বিষয়ে আওয়ামী লীগের চেয়ারম্যান প্রার্থী মো. আশরাফুল হক ও আওয়ামী লীগের বিদ্রোহী প্রার্থী রাতুল হাসানের মুঠোফোনে একাধিকবার কল দিলেও তাঁরা ধরেননি
