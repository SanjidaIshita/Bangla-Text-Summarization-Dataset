মানিকগঞ্জের সাটুরিয়ায় বাসের ভেতর এক কলেজছাত্রীকে ধর্ষণচেষ্টার অভিযোগ পাওয়া গেছে
শনিবার দুপুরে উপজেলার ঢাকা-আরিচা মহাসড়কের সেকেন্ড গোলড়া এলাকায় এই ঘটনা ঘটে
এ সময় স্থানীয় লোকজন চালককে আটক করে পুলিশের কাছে হস্তান্তর করেছেন
পুলিশ ও ভুক্তভোগীর পরিবার সূত্রে জানায়, গত বৃহস্পতিবার ঢাকার ধামরাই উপজেলায় বোনের বাড়িতে বেড়াতে যান ওই কলেজছাত্রী
সকাল ১০টার দিকে ঢাকা-আরিচা মহাসড়কের ধামরাই থানা বাসস্ট্যান্ড থেকে একটি যাত্রীবাহী বাসে ওঠেন তিনি
মহাসড়কের ধামরাইয়ের শ্রীরামপুর বাসস্ট্যান্ডে বাস থেকে সব যাত্রী নেমে যায়
বেলা সাড়ে ১১টার দিকে মহাসড়কের সাটুরিয়া উপজেলার সেকেন্ড গোলড়া আসার পর বাসের ইঞ্জিন বন্ধ করে দেন চালক
এরপর চালক খোকন ওই ছাত্রীকে জড়িয়ে ধরেন এবং তাঁকে ধর্ষণের চেষ্টা করেন
