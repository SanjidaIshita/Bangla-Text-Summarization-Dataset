রংপুরের পীরগঞ্জ উপজেলার ওসমানপুর গ্রামে ছয় বছরের শিশুকে ধর্ষণের পরে হত্যা ও লাশ গুম করার অভিযোগে আসামি হিরু মিয়ার (৩৩) ফাঁসির আদেশ দিয়েছেন আদালত
আদালত ও মামলা সূত্রে জানা গেছে, পীরগঞ্জের ফতেপুর গ্রামে ২০১৩ সালের ১১ এপ্রিল ছয় বছরের একটি শিশুকে আসামি হিরু তাঁর বাড়িতে ডেকে নিয়ে ধর্ষণ করেন
পরে নিহত শিশুটির স্বজন ও এলাকাবাসী হিরুর বাড়িতে গর্ত দেখে সন্দেহ করে বিষয়টি পুলিশকে জানান
এ ঘটনায় নিহত শিশুর চাচা বাদী হয়ে পীরগঞ্জ থানায় মামলা করেন
মামলার তদন্ত কর্মকর্তা উপপরিদর্শক (এসআই) সিরাজুল ইসলাম ওই মামলার আসামি হিরু মিয়ার বিরুদ্ধে ২০১৪ সালের ২৩ জুন নারী ও শিশু নির্যাতন দমন আইনের ৯(২) ধারায় ও দণ্ডবিধি আইনের ২০১ ধারায় তদন্ত প্রতিবেদন দাখিল করেন
আদালত বিভিন্ন তথ্যপ্রমাণ বিশ্লেষণ ও ১৯ জন সাক্ষীর সাক্ষ্য ও জেরা শেষে আসামি হিরু মিয়াকে দোষী সাব্যস্ত করে ফাঁসির আদেশ দেন
