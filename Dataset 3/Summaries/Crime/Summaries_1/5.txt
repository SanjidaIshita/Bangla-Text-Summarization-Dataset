কুষ্টিয়ার কুমারখালী উপজেলায় অন্তঃসত্ত্বা স্ত্রী হত্যার দায়ে স্বামীর যাবজ্জীবন কারাদণ্ড দিয়েছেন কুষ্টিয়া জেলার অতিরিক্ত দায়রা জজ আদালত
একই সঙ্গে ২৫ হাজার টাকা জরিমানা, অনাদায়ে আরও ১ বছরের সশ্রম কারাদণ্ড দেওয়া হয়েছে
রোববার দুপুরে জনাকীর্ণ আদালতে কুষ্টিয়ার অতিরিক্ত জেলা ও দায়রা জজ আদালতের বিচারক মো. তাজুল ইসলাম এ রায় ঘোষণা করেন
আদালত সূত্রে জানা যায়, আসামি আজিজুল ইসলামের সঙ্গে প্রতিবেশী জেসমিনের প্রেম সম্পর্কের জেরে ২০১৩ সালে বিয়ে হয়
বিয়ের কিছু দিন পর থেকে আজিজুল ও তার পরিবার জেসমিনের ওপর অত্যাচার শুরু করে
২০১৪ সালের ১৮ এপ্রিল বিয়ের সাত-আট মাসের মাথায় গভীর রাতে জেসমিনকে নির্মমভাবে নির্যাতন করে হত্যা করেন স্বামী আজিজুল ইসলাম
