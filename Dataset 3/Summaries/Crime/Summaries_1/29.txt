কুষ্টিয়ার খোকসা উপজেলায় ইউনিয়ন পরিষদ (ইউপি) নির্বাচনের তফসিল ঘোষণার রাতেই আধিপত্য বিস্তারকে কেন্দ্র করে প্রতিপক্ষের বাড়িঘরে হামলা ও লুটপাটের অভিযোগ পাওয়া গেছে
এতে কমপক্ষে ১৬টি বসতবাড়ি, ৪টি দোকানে ভাঙচুর ও লুটপাটের অভিযোগ উঠেছে
ভুক্তভোগী পরিবারের সদস্যদের অভিযোগ, প্রায় দুই ঘণ্টা ধরে সন্ত্রাসীরা তাণ্ডব চালালেও কোনো পুলিশ আসেনি
গতকাল দিবাগত রাত ১২টা থেকে একটা পর্যন্ত এমন ঘটনা ঘটলেও পুলিশ সদস্যরা আজ বৃহস্পতিবার সকাল সাড়ে আটটার দিকে ঘটনাস্থলে যান
গতকাল রাতে খোকসা থানায় ডিউটি অফিসার ছিলেন উপপরিদর্শক (এসআই) রাজিব রায়হান
পুলিশ, ভুক্তভোগী পরিবার ও স্থানীয় সূত্র জানায়, গতকাল সন্ধ্যায় খোকসা উপজেলার ইউপি নির্বাচনের তফসিল ঘোষণা হয়
নির্বাচনকে কেন্দ্র করে ওসমানপুর ইউপির সাবেক চেয়ারম্যান ওহিদুল ইসলাম ডাবলু ও সাবেক ইউপি সদস্য ওয়াজেদের সমর্থকেরা দেশীয় আগ্নেয়াস্ত্র ও লাঠিসোঁটা নিয়ে রাত ১১টার দিকে বর্তমান ইউপি সদস্য জহিরুল ইসলামের বাড়িঘরে হামলা চালান
