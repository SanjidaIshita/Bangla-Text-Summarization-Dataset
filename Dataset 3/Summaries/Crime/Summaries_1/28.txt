নরসিংদীর রায়পুরার চরসুবুদ্ধি ও নিলক্ষা ইউনিয়ন পরিষদ (ইউপি) নির্বাচনে ভোট গ্রহণের সময় কেন্দ্র দখল নিয়ে সংঘর্ষের জেরে দুই ইউপির দুই কেন্দ্রে ভোট গ্রহণ স্থগিত করা হয়েছে
আজ বৃহস্পতিবার দুপুর ১২টার দিকে চরসুবুদ্ধি ইউনিয়নের ৩ নম্বর ওয়ার্ডের মহিশবেড় সরকারি প্রাথমিক বিদ্যালয় কেন্দ্রে টেঁটা ও দেশীয় অস্ত্র নিয়ে আওয়ামী লীগের প্রার্থী ও বিদ্রোহী প্রার্থীর কর্মী–সমর্থকদের মধ্যে সংঘর্ষের ঘটনা ঘটে
স্থানীয় ব্যক্তিরা জানান, দুপুর ১২টার দিকে আওয়ামী লীগ মনোনীত প্রার্থী মো. নাসির উদ্দীন ও আওয়ামী লীগের বিদ্রোহী প্রার্থী খোরশেদ আলমের কর্মী-সমর্থকেরা ওই কেন্দ্র দখল করতে আসেন
এ সময় বাধা দিতে গিয়ে পুলিশ সদস্য নিয়ামত গুরুতর আহত হন
