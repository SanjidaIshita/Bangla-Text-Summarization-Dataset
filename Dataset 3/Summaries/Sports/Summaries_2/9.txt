জার্মান ক্লাব আরবি লাইপজিগের বিপক্ষে লিওনেল মেসিকে ছাড়াই মাঠে নেমেছিল পিএসজি
আর বিষয়টি হাড়ে হাড়ে টের পেয়েছেন মরিসিও পচেত্তিনোর দল
চ্যাম্পিয়নস লিগের গ্রুপ পর্বে দুদলের ফিরতি দেখায় বুধবার রাতে লাইপজিগের কাছে হোঁচট খেল পিএসজি
২-২ গোলে ড্র করেছেন মেসিবিহীন মরিসিও পচেত্তিনোর শিষ্যরা
এর আগের দেখায় জোড়া গোল করে পিএসজিকে জিতিয়েছিলেন লিওনেল মেসি একাই
মেসি না থাকলেও রেড বুল অ্যারেনায় পিএসজি দল তারকা সমৃদ্ধই ছিল
নেইমার-এমবাপ্পের সঙ্গে আক্রমণভাগে ছিলেন মেসির স্বদেশি অভিজ্ঞ অ্যাঞ্জেল ডি মারিয়া
তারকাবহুল আক্রমণভাগ নিয়েও অবশ্য জয়ের দেখা পাননি ফরাসি জায়ান্টরা
