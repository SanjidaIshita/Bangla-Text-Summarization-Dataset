উইন্ডিজের হারে টি-টোয়েন্টি বিশ্বকাপের পরের আসরে টাইগারদের সুপার টুয়েলভে খেলা নিশ্চিত হলো
শনিবার আবুধাবিতে টস হেরে ব্যাটিংয়ে নেমে ৭ উইকেটে ১৫৭ রান করে ওয়েস্ট ইন্ডিজ
টার্গেট তাড়া করতে নেমে ২২ বল হাতে রেখে ৮ উইকেটের দাপুটে জয়ে সেমিফাইনাল প্রায় নিশ্চিত করে অস্ট্রেলিয়া
আফগানরা যদি নিজেদের শেষ ম্যাচে নিউজিল্যান্ডের বিপক্ষে হেরে যায় তাহলে পয়েন্ট টেবিলে বাংলাদেশের নিচে নেমে গেলেও ওয়েস্ট ইন্ডিজের চেয়ে এগিয়ে থাকবে তারা
দুই বিশ্বকাপের মধ্যে স্রেফ এক বছরের ব্যবধান হওয়ায় ২০২২ টি-টোয়েন্টি বিশ্বকাপের দল বাছাইয়ের জন্য কয়েক দিন আগে নতুন পদ্ধতি ঠিক করে আইসিসি
চলতি আসরে ফাইনালের দুই দল ও ফাইনালের পরদিন র‌্যাংকিংয়ে শীর্ষে থাকা অন্য ৬টি দল সরাসরি খেলবে
