পিয়াইন, গোয়াইন আর ধলাই নদ সিলেটের অন্যতম ব্যস্ত নৌপথ
এ পথ দিয়ে বালুবাহী নৌযানগুলো চলাচল করার সময় সেতুর পিলারে ধাক্কা লেগে ছোটখাটো দুর্ঘটনা থেকে শুরু করে নৌযানডুবির ঘটনাও ঘটেছে
তাই এবারের বর্ষার মৌসুমের শুরুতে সেতুর সুরক্ষায় প্রটেক্টিভ পিলার নির্মাণের জন্য সড়ক ও জনপথ বিভাগকে (সওজ) লিখিতভাবে জানিয়েছে দুই উপজেলার প্রশাসন
বাজেট ঘাটতির বিষয়টি জানিয়ে সওজ বলেছে, নৌপথে ভারী নৌচলাচল সাময়িক বন্ধ রাখতে
গত শুক্রবার সরেজমিন গোয়াইনঘাটে দেখা গেছে, উপজেলা সদরের পাশ দিয়ে প্রবহমান গোয়াইন নদের সেতুর পাঁচটি পিলারের মধ্যে একটিতে কেবল প্রটেক্টিভ পিলার রয়েছে
সেতুর আশপাশ এলাকার বাসিন্দারা বলেছেন, পাহাড়ি ঢল নামার সময় থেকে ১৪ আগস্ট পর্যন্ত সেতুর পিলারে প্রতিদিন বালুবাহী নৌযানের ধাক্কা লেগেছে
