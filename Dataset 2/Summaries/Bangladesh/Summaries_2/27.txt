দীর্ঘ ১৮ মাস বন্ধ থাকার পর চাঁদপুরে সরকারি ও বেসরকারি সব শিক্ষাপ্রতিষ্ঠান খোলার প্রথম দিনে শিক্ষক-শিক্ষার্থীদের স্বাস্থ্যবিধি ও সরকারি নির্দেশনা মেনে চলার চিত্র দেখা গেছে
জেলার চাঁদপুর সরকারি কলেজ, মহিলা কলেজ, মাতৃপীঠ বালিকা উচ্চবিদ্যালয়, হাসান আলী উচ্চবিদ্যালয়, হাসান আলী মডেল প্রাথমিক বিদ্যালয় ঘুরে এমন চিত্র দেখা যায়
এসব শিক্ষাপ্রতিষ্ঠানে সামাজিক দূরত্ব বজায় রেখে ও শতভাগ মাস্ক নিশ্চিত করে শিক্ষার্থীদের বিদ্যালয় ও কলেজ প্রাঙ্গণে প্রবেশ করানো হয়
সকাল থেকে দুপুর পর্যন্ত চাঁদপুর শহরের সরকারি-বেসরকারি শিক্ষাপ্রতিষ্ঠান ঘুরে দেখেন জেলা প্রশাসক অঞ্জনা খান মজলিশ, শিক্ষা কর্মকর্তা গিয়াস উদ্দিন ও প্রাথমিক শিক্ষা কর্মকর্তা মো. শাহাবুদ্দিন
