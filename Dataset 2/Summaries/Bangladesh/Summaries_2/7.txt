প্রায় দেড় বছর বন্ধ থাকার পর সরকারী নির্দেশনা মোতাবেক (১২ সেপ্টেম্বর) থেকে সারা দেশে খুলে দেয়া হয়েছে স্কুল, কলেজ ও মাদরাসা
সারা দেশের ন্যায় ওইদিন দোয়ারাবাজার উপজেলার সকল শিক্ষা প্রতিষ্ঠান চালু করা হলেও বোগলাবাজার ইউনিয়নের আলমখালী সরকারি প্রাথমিক বিদ্যালয়টি রয়ে গেছে তালাবদ্ধ
এসময় সুনামগঞ্জের দৈনিক হাওরাঞ্চলের কথা পত্রিকার দোয়ারাবাজার উপজেলা প্রতিনিধি এমএ মোতালিব ভূঁইয়া তালাবদ্ধ স্কুলের ভিডিও ফুটেজ ফেসবুকে দিলে স্কুল শিক্ষকরা ক্ষুব্ধ হয়ে উঠেন
গণমাধ্যমকর্মীরা স্কুলে অবস্থান করা অবস্থায় ওই স্কুলের সহকারি শিক্ষক আল আমিন সংবাদকর্মী মোতালিব ভূঁইয়ার মুঠোফোনে কল দিয়ে অকথ্য ভাষায় গালিগালাজ করেন এবং শারীরিক ভাবে লাঞ্ছিত করার হুমকি দেন
