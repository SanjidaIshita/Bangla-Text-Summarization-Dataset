রাজবাড়ীর গোয়ালন্দ উপজেলা পরিষদ মাঠের কাছে ডিজিটাল ওয়েট স্কেল এখন ভোগান্তির কারণ হয়ে দাঁড়িয়েছে
সেখানে ওজন দিতে আসা পণ্যবাহী গাড়ির চাপে প্রতিদিন যানজট তৈরি হচ্ছে
এতে মহাসড়কসংলগ্ন উপজেলা স্বাস্থ্য কমপ্লেক্সসহ গুরুত্বপূর্ণ অনেক প্রতিষ্ঠানে যাতায়াতে বিঘ্ন ঘটছে
দক্ষিণ-পশ্চিমাঞ্চল থেকে আসা ঢাকাগামী পণ্যবাহী গাড়ি সেখানে ওজন দেওয়া হয়
প্রায় প্রতিদিনই যানবাহনের সারি স্কেল থেকে দক্ষিণে গোয়ালন্দের জমিদার ব্রিজ পর্যন্ত প্রায় দুই কিলোমিটার এবং দক্ষিণাঞ্চলগামী গোয়ালন্দ বাসস্ট্যান্ড পর্যন্ত এক থেকে দেড় কিলোমিটার হয়
স্কেলটি অন্যত্র স্থানান্তরের জন্য দীর্ঘদিন ধরে স্থানীয় বাসিন্দারা দাবি জানিয়ে আসছেন
