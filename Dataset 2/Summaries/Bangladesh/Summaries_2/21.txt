রাজবাড়ীর দৌলতদিয়া ও মানিকগঞ্জের পাটুরিয়া নৌপথে প্রায় এক মাস ধরে তীব্র স্রোতের কারণে ফেরি চলাচল ব্যাহত হচ্ছে
এ ছাড়া বাংলাবাজার-শিমুলিয়া নৌপথে ফেরি বন্ধ থাকায় সেই পথের যানবাহন নদী পাড়ি দিতে আসছে দৌলতদিয়া ও পাটুরিয়া ঘাটে
প্রতিদিন ঢাকা-খুলনা মহাসড়কে ঢাকাগামী এবং ঢাকা-আরিচা মহাসড়কে দক্ষিণ-পশ্চিমাঞ্চলগামী যানবাহনের দীর্ঘ সারি তৈরি হচ্ছে
রোববার দুপুরে দৌলতদিয়া ফেরিঘাটে দেখা যায়, ঢাকা-খুলনা মহাসড়কের বাংলাদেশ হ্যাচারিজ পর্যন্ত তিন কিলোমিটার ছাড়িয়ে গাড়ির দীর্ঘ সারি
পণ্যবাহী গাড়ির সঙ্গে আছে যাত্রীবাহী বাস, কাভার্ড ভ্যানসহ বিভিন্ন ধরনের যানবাহন
এ সময় পাটুরিয়া থেকে ছেড়ে আসা প্রতিটি ফেরিতে যানবাহনের সঙ্গে যাত্রীদের ভিড় দেখা যায়
