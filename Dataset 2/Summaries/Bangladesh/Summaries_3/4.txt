কক্সবাজারে মেরিন ড্রাইভের পাশে শুকনাছড়ির রক্ষিত বনভূমির ৭০০ একর জমি জনপ্রশাসন মন্ত্রণালয়কে বরাদ্দ দেওয়ার নিন্দা জানিয়েছে বাংলাদেশে পরিবেশ আন্দোলন-বাপা
ওই বনভূমি ধ্বংস করে সেখানে বঙ্গবন্ধু সিভিল সার্ভিস একাডেমি (বিএপিএ) ও বাংলাদেশ অ্যাডমিনিস্ট্রেটিভ সার্ভিস অ্যাসোসিয়েশনের (বিএএসএ) নিজস্ব ভবন নির্মাণের সিদ্ধান্ত বাতিলেরও দাবি জানিয়েছে সংগঠনটি
এদিকে দেশের বন পেশাজীবীদের সংগঠন ইনস্টিটিউট অব ফরেস্টারস বাংলাদেশ (আইএফবি) থেকেও রক্ষিত ওই বন এবং প্রতিবেশগত সংকটাপন্ন ওই এলাকায় স্থাপনা নির্মাণের সিদ্ধান্ত স্থগিতের আহ্বান জানিয়েছে
বাপা সভাপতি সুলতানা কামাল এবং সাধারণ সম্পাদক শরীফ জামিল স্বাক্ষরিত ওই বিজ্ঞপ্তিতে বলা হয়, বিপন্ন এশীয় বন্য হাতিসহ দেশের অনেক বিপন্নপ্রায় বন্য প্রাণীর নিরাপদ বসতি কক্সবাজারের এই সংরক্ষিত বনভূমি
এই বনভূমিতে সরকারি কর্মকর্তাদের প্রশিক্ষণ একাডেমি নির্মাণের যে উদ্যোগ নিয়েছে সরকার, তা স্পষ্টত আইনবিরোধী এবং পরিবেশ ও জীববৈচিত্র্যের জন্য চরম হুমকিস্বরূপ
