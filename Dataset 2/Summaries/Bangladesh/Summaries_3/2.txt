গাইবান্ধা শহরে (গোবিন্দপুর মৌজা) জেলা পরিষদের নিয়ন্ত্রণাধীন প্রায় ১ দশমিক ৫ একরের একটি শতবর্ষী পুকুর রক্ষায় হাইকোর্ট রুল জারি করেছেন
সন্ধ্যায় বিভিন্ন গণমাধ্যমে বেলার রাজশাহী কার্যালয়ের সমন্বয়কারী তন্ময় কুমার সান্যালের পাঠানো এক প্রেস বিজ্ঞপ্তিতে এই তথ্য জানানো হয়
বিজ্ঞপ্তিতে বলা হয়, মাটি ভরাট থেকে পুকুর রক্ষা, পুনরুদ্ধার ও সংরক্ষণে গাইবান্ধা জেলা পরিষদ চেয়ারম্যান ও জেলা পরিষদের প্রধান নির্বাহী কর্মকর্তার ব্যর্থতাকে কেন বেআইনি, আইনগত কর্তৃত্ববহির্ভূত এবং জনস্বার্থবিরোধী ঘোষণা করা হবে না এবং জেলা পরিষদ চেয়ারম্যান ও জেলা পরিষদের প্রধান নির্বাহী কর্মকর্তাকে ভরাটকৃত মাটি অপসারণ করে পুকুরটিকে আগের অবস্থায় ফিরিয়ে আনতে কেন নির্দেশ দেওয়া হবে না, তা জানতে চেয়ে রুল জারি করেছেন হাইকোর্ট
সম্প্রতি জেলা পরিষদ সংশ্লিষ্ট কর্তৃপক্ষের অনুমতি ছাড়া দেশের বিদ্যমান আইন ও আদেশ অমান্য করে পুকুরটি ভরাট করে সেখানে মাল্টিপারপাস বাণিজ্যিক ভবন নির্মাণের পরিকল্পনা গ্রহণ করে
