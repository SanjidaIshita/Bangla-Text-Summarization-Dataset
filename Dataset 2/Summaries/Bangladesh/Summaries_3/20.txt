রাজবাড়ীর গোয়ালন্দ উপজেলা পরিষদ মাঠের কাছে ডিজিটাল ওয়েট স্কেল এখন ভোগান্তির কারণ হয়ে দাঁড়িয়েছে
এতে মহাসড়কসংলগ্ন উপজেলা স্বাস্থ্য কমপ্লেক্সসহ গুরুত্বপূর্ণ অনেক প্রতিষ্ঠানে যাতায়াতে বিঘ্ন ঘটছে
প্রায় প্রতিদিনই যানবাহনের সারি স্কেল থেকে দক্ষিণে গোয়ালন্দের জমিদার ব্রিজ পর্যন্ত প্রায় দুই কিলোমিটার এবং দক্ষিণাঞ্চলগামী গোয়ালন্দ বাসস্ট্যান্ড পর্যন্ত এক থেকে দেড় কিলোমিটার হয়
গত সোমবার গিয়ে দেখা যায়, গোয়ালন্দ বাসস্ট্যান্ড এলাকায় দক্ষিণাঞ্চলগামী ও ঢাকাগামী গাড়ির পাশাপাশি দীর্ঘ দুই সারি
সড়কের উভয় দিকে পণ্যবাহী গাড়ি, যাত্রীবাহী বাস, মাইক্রোবাস, ব্যক্তিগত গাড়িসহ অন্যান্য যান আটকে আছে
দুই লেনের মহাসড়কের উপজেলা ভূমি কার্যালয়ের সামনে স্থাপিত স্কেলে দক্ষিণ-পশ্চিমাঞ্চল থেকে আসা ঢাকাগামী পণ্যবাহী গাড়ির সারি
