পিয়াইন, গোয়াইন আর ধলাই নদ সিলেটের অন্যতম ব্যস্ত নৌপথ
বছরের ছয় মাস এসব নৌপথ দিয়ে প্রতিদিন দুই শতাধিক বালুবাহী নৌযান চলাচল করে
তাই এবারের বর্ষার মৌসুমের শুরুতে সেতুর সুরক্ষায় প্রটেক্টিভ পিলার নির্মাণের জন্য সড়ক ও জনপথ বিভাগকে (সওজ) লিখিতভাবে জানিয়েছে দুই উপজেলার প্রশাসন
বর্ষা শেষেও এ ব্যাপারে কোনো পদক্ষেপ নেয়নি সওজ বিভাগ
এর মধ্যে সেতুর পিলারের সঙ্গে বালুবাহী নৌযানের ধাক্কা লাগার ঘটনা ঘটায় দুই উপজেলা প্রশাসনের পক্ষ থেকে সওজের প্রকৌশল বিভাগকে চিঠি দেওয়া হয়
গত শুক্রবার সরেজমিন গোয়াইনঘাটে দেখা গেছে, উপজেলা সদরের পাশ দিয়ে প্রবহমান গোয়াইন নদের সেতুর পাঁচটি পিলারের মধ্যে একটিতে কেবল প্রটেক্টিভ পিলার রয়েছে
