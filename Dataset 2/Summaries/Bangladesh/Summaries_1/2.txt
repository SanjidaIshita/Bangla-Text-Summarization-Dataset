গাইবান্ধা শহরে (গোবিন্দপুর মৌজা) জেলা পরিষদের নিয়ন্ত্রণাধীন প্রায় ১ দশমিক ৫ একরের একটি শতবর্ষী পুকুর রক্ষায় হাইকোর্ট রুল জারি করেছেন
পুকুর ভরাট বন্ধে বাংলাদেশ পরিবেশ আইনবিদ সমিতি (বেলা) জনস্বার্থমূলক মামলা করলে হাইকোর্ট প্রাথমিক শুনানি শেষে এই রুল দেন
বিজ্ঞপ্তিতে বলা হয়, মাটি ভরাট থেকে পুকুর রক্ষা, পুনরুদ্ধার ও সংরক্ষণে গাইবান্ধা জেলা পরিষদ চেয়ারম্যান ও জেলা পরিষদের প্রধান নির্বাহী কর্মকর্তার ব্যর্থতাকে কেন বেআইনি, আইনগত কর্তৃত্ববহির্ভূত এবং জনস্বার্থবিরোধী ঘোষণা করা হবে না এবং জেলা পরিষদ চেয়ারম্যান ও জেলা পরিষদের প্রধান নির্বাহী কর্মকর্তাকে ভরাটকৃত মাটি অপসারণ করে পুকুরটিকে আগের অবস্থায় ফিরিয়ে আনতে কেন নির্দেশ দেওয়া হবে না, তা জানতে চেয়ে রুল জারি করেছেন হাইকোর্ট
একই সঙ্গে মামলাটি নিষ্পত্তি না হওয়া পর্যন্ত জেলা পরিষদ চেয়ারম্যান ও জেলা পরিষদের প্রধান নির্বাহী কর্মকর্তাকে ওই পুকুরে মাটি ভরাট ও ভরাটকৃত স্থানে অডিটরিয়ামসহ অন্য যেকোনো স্থাপনা নির্মাণ থেকে বিরত থাকতে নিষেধাজ্ঞা দিয়েছেন হাইকোর্ট
