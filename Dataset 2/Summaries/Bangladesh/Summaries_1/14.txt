উত্তরা থেকে পল্লবী পর্যন্ত চলল মেট্রোরেল
আজ রোববার বেলা ১১টা ৫২ মিনিটে উত্তরার মেট্রোরেলের ডিপোতে সবুজ পতাকা উড়িয়ে পরীক্ষামূলক ট্রেন চলাচলের উদ্বোধন করেন সড়ক পরিবহন ও সেতু মন্ত্রী ওবায়দুল কাদের
এদিকে মেট্রোরেলেন পরীক্ষামূলক চলাচলের উদ্বোধনের আগে এক অনুষ্ঠানে ওবায়দুল কাদের সেখানে বলেন, আগামী বছরের জুন থেকে ডিসেম্বরের মধ্যে দেশে তিনটি মেগা প্রকল্পের উদ্বোধন করা হবে
তিনি বলেন, ২০২২ সালের জুনে পদ্মা সেতু চালু করা হবে
এরপর চট্টগ্রামে কর্ণফুলী টানেল এবং ডিসেম্বরে মেট্রোরেল ব্যবহারের জন্য খুলে দেওয়া হবে
প্রকল্প সূত্র জানায়, আজ সকালে দেশি-বিদেশি বিশেষজ্ঞরা পুরো ব্যবস্থার মূল্যায়ন করে সড়ক পরিবহন ও সেতুমন্ত্রীকে প্রতিবেদন দেবেন
