গত কয়েক বছর ধরে বাংলাদেশের টিভি চ্যানেলগুলোতে বাংলায় ভাষান্তর করে বিদেশি ধারাবাহিক নাটক প্রচারে জোর দেয়া হয়েছে
সেই ধারাবাহিকতায় এবার যুক্ত হলো চ্যানেল আই
এই চ্যানেলটিতে ১২ সেপ্টেম্বর থেকে হায়াত মুরাত নামের একটি তুর্কি ধারাবাহিক নাটকের প্রচার শুরু হচ্ছে
নাটকের গল্পে দেখা যাবে মিষ্টি মেয়ে হায়াত দুই বান্ধবীর সঙ্গে ইস্তাম্বুলে থাকে আর চাকরি খুঁজে বেড়ায়
নানান ভুল বোঝাবুঝির পর এক পর্যায়ে প্রেম হয় হায়াত ও মুরাতের
নাটকটি প্রতি সপ্তাহে বুধ থেকে শুক্রবার রাত ৮টায় চ্যানেল আইতে প্রচার হবে বলে জানিয়েছে প্রতিষ্ঠানটির জনসংযোগ বিভাগ
