সড়ক দুর্ঘটনায় প্রাণহানি বাড়ছেই
যাত্রী কল্যাণ সমিতির হিসাব বলছে, ২০১৭ সালে আগের বছরের তুলনায় সড়ক দুর্ঘটনায় প্রাণহানি ২২ শতাংশ বেড়েছে
আর সরকারি তথ্য বিশ্লেষণ করে বাংলাদেশ প্রকৌশল বিশ্ববিদ্যালয় (বুয়েট) বলছে, সড়ক দুর্ঘটনার ৯০ শতাংশেরই কারণ হলো চালকের বেপরোয়া মনোভাব ও গতি
গতকাল সোমবার নারায়ণগঞ্জের সোনারগাঁয়ের টিপুরদী এলাকায় যে সড়ক দুর্ঘটনায় ১০ জনের প্রাণ গেল, এর পেছনে চালকের সেই বেপরোয়া মনোভাব ও গতি দায়ী
বুয়েটের সড়ক দুর্ঘটনা গবেষণা ইনস্টিটিউট (এআরআই) দুর্ঘটনার কারণ-সংক্রান্ত পুলিশের প্রতিবেদন বিশ্লেষণ করে থাকে
১৯৯৮ থেকে ২০১৫ সাল পর্যন্ত ঘটে যাওয়া সড়ক দুর্ঘটনার বিশ্লেষণ করে এআরআই বলছে, দেশে ৫৩ শতাংশ সড়ক দুর্ঘটনা ঘটে অতিরিক্ত গতিতে গাড়ি চালানোর কারণে
বাংলাদেশ সড়ক পরিবহন কর্তৃপক্ষের হিসাবে, দেশে যানবাহনের সংখ্যা প্রায় ৩৩ লাখ
এর মধ্যে চালকের লাইসেন্স আছে ১৮ লাখ, অর্থাৎ বাকি ১৫ লাখ যানবাহন চলছে লাইসেন্সবিহীন চালক দিয়ে
এ ছাড়া পেশাদার চালকদের মধ্যে অন্তত ২ লাখ চালক লাইসেন্স পেয়েছেন শ্রমিক সংগঠনের চাহিদা মেনে, যথাযথ পরীক্ষা ছাড়াই
