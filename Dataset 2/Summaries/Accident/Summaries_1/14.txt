অঞ্জনা বিশ্বাস (৩৮) তাঁর একমাত্র ছেলে সৌরভ বিশ্বাস (১৭), পাঁচ বছরের মেয়ে সৌরভী রানী বিশ্বাস ও আড়াই বছরের ছোট মেয়ে ত্রিদেবী বিশ্বাসকে নিয়ে গত শুক্রবার বিকেলে যাচ্ছিলেন ব্রাহ্মণবাড়িয়া শহরের গোকর্ণঘাট মহল্লায়
ছোট মেয়ে ত্রিদেবীর বায়না ছিল মামা হরিপদ বিশ্বাসকে দেখবে
কিন্তু মামার বাড়ি যাওয়ার আগেই নৌকাডুবিতে মায়ের সঙ্গে বিদায় নিয়েছে ছোট্ট ত্রিদেবী বিশ্বাস
ওই দিন একই নৌকায় যাত্রা করেছিলেন পরিমল বিশ্বাসের পরিবারের চারজন
এক মেয়ে আর এক ছেলে ফিরলেও মারা গেছেন মা-মেয়ে
আজ শনিবার বেলা ১১টার দিকে পরিমল বিশ্বাসের বাড়িতে গিয়ে দেখা যায়, বসতবাড়ির অদূরে পুকুরপাড়ে অঞ্জনা বিশ্বাসের মরদেহ সৎকার করা হচ্ছে
পাশেই রাখা হয়েছে ছোট্ট মেয়ে ত্রিদেবী বিশ্বাসের মরদেহ
