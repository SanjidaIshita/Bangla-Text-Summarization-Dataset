সিলেট-ঢাকা রেলপথের মৌলভীবাজারের কুলাউড়ার ভাটেরা এলাকায় রেলক্রসিংয়ে দুর্ঘটনায় আহত ব্যক্তিদের মধ্যে একজন মারা গেছেন
গতকাল বুধবার রাতে তিনি সিলেট নগরীর একটি বেসরকারি হাসপাতালে চিকিৎসাধীন অবস্থায় মারা যান
গত রোববার দুপুরে কুলাউড়ার ভাটেরা এলাকায় রেলক্রসিং পার হওয়ার সময় একটি মাইক্রোবাসকে ধাক্কা দেয় সিলেটগামী পারাবত ট্রেন
এতে ঘটনাস্থলেই ফরিদ উদ্দিন (৪৮) ও আফিফ হোসেন (৮) নামের দুজন মারা যান
এ দুর্ঘটনায় আহত হন ছয়জন
হতাহত ব্যক্তিরা সবাই একই পরিবারের
গতকাল রাতে মারা যাওয়া কামাল উদ্দিন ঘটনার দিন মারা যাওয়া ফরিদ উদ্দিনের ছোট ভাই
এ নিয়ে দুর্ঘটনায় একই পরিবারের তিনজন মারা গেলেন
