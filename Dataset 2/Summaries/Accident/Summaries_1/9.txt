ব্রাহ্মণবাড়িয়ায় নৌকাডুবির ঘটনায় গ্রেপ্তার পাঁচজন নিজেদের দোষ স্বীকার করে আদালতে ১৬৪ ধারায় স্বীকারোক্তিমূলক জবানবন্দি দিয়েছেন
ব্রাহ্মণবাড়িয়ার অতিরিক্ত চিফ জুডিশিয়াল ম্যাজিস্ট্রেট আনোয়ার সাদাত গতকাল রোববার বিকেলে তাঁদের জবানবন্দি গ্রহণ করেন
বিজয়নগর থানার ভারপ্রাপ্ত কর্মকর্তা (ওসি) মির্জা মোহাম্মদ হাসান ও উপপরিদর্শক (এসআই) মো. হাসান বিষয়টি প্রথম আলোকে নিশ্চিত করেন
আসামি মিষ্ঠু মিয়া চম্পকনগর ঘাটের ইজারাদার
আদালতে দেওয়া মিষ্ঠুর স্বীকারোক্তিমূলক জবানবন্দির বরাত দিয়ে ওসি মির্জা মোহাম্মদ হাসান বলেন, সাত–আট বছর আগে চম্পকনগর-আনন্দবাজার নৌপথের দায়িত্ব পান মিষ্ঠু
স্বীকারোক্তিমূলক জবানবন্দিতে মিষ্ঠু বলেন, নৌপথের জন্য সরকারের কোনো অনুমতি নেওয়া হয়নি
এই পথের অনুমোদন থাকলে এবং বয়া, লাইফ জ্যাকেট থাকলে মানুষ মারা যেত না
গত ২৭ আগস্ট সন্ধ্যায় ব্রাহ্মণবাড়িয়ার বিজয়নগর উপজেলার তিতাস নদের লইস্কায় নৌকাডুবিতে ২৩ জনের লাশ উদ্ধার করা হয়
