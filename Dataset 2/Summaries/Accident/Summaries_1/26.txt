ফরিদপুরের সালথা উপজেলায় ইটভর্তি ট্রলির চাপায় নাজমুল হোসেন (৩০) নামের এক মোটরসাইকেল আরোহী নিহত হয়েছেন
আজ বৃহস্পতিবার সকাল সাড়ে ১০টার দিকে উপজেলার আটঘর ইউনিয়নের জয়কাইল বাজারের পাশে এ দুর্ঘটনা ঘটে
স্থানীয় কয়েকজন বাসিন্দা বলেন, নাজমুল সকালে মোটরসাইকেলে করে ভাটদি বাজার থেকে জয়কাইল বাজারে যাওয়ার পথে আনন্দ সিকদারের বাড়ির সামনে এলে পেছন থেকে আসা ইটভর্তি একটি ট্রলি তাঁকে চাপা দেয়
এতে তিনি ঘটনাস্থলেই নিহত হন
