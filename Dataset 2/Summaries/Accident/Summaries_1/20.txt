নেত্রকোনার দুর্গাপুর উপজেলার বিরিশিরি থেকে হাওর দেখার জন্য মোটরসাইকেলযোগে কিশোরগঞ্জের দিকে যাচ্ছিলেন দুই ব্যক্তি
কিন্তু তাঁরা আর হাওরের সৌন্দর্য উপভোগ করতে পারেননি
এর আগেই সড়ক দুর্ঘটনায় প্রাণ হারিয়েছেন তাঁরা
আজ শুক্রবার সকাল সাড়ে আটটার দিকে ময়মনসিংহ-কিশোরগঞ্জ মহাসড়কের নান্দাইল উপজেলার চামটা বাসস্ট্যান্ড এলাকায় এ দুর্ঘটনা ঘটে
প্রত্যক্ষদর্শীদের সূত্র যায়, আজ সকালে মোটরসাইকেলে সজীব ও সোবাহান যাচ্ছিল কিশোরগঞ্জের দিকে
বিপরীত দিক থেকে আসা একটি ট্রাকের সঙ্গে ওই মোটরসাইকেলটির মুখোমুখি সংঘর্ষ ঘটে
এতে মোটরসাইকেলের চালক ও আরোহী সড়কে ছিটকে পড়েন
এতে ঘটনাস্থলে মারা যান চালক সজীব মিয়া
