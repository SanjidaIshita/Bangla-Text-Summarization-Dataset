সাম্প্রতিক সময়ে একমাত্র চলচ্চিত্রব্যক্তিত্ব তারেক মাসুদ ও সাংবাদিক মিশুক মুনীরের গাড়িকে চাপা দেওয়া চালকের যাবজ্জীবন সাজার রায় হয়েছে বিচারিক আদালতে
সরকার ২০১০ সালে সড়ক পরিবহন আইন যুগোপযোগী করার উদ্যোগ নেয়
তবে এখনো এটি আইনে পরিণত হয়নি
গত বছর থেকে দেশের বিভিন্ন স্থানে প্রতিদিন প্রত্যক্ষদর্শী ও পুলিশের তথ্যের ভিত্তিতে সড়ক দুর্ঘটনায় হতাহতের হিসাব রাখছে প্রথম আলো
এতে দেখা গেছে, সড়ক দুর্ঘটনায় প্রতিদিন গড়ে ৯ জনের প্রাণ যাচ্ছে
আর বাংলাদেশ যাত্রী কল্যাণ সমিতির হিসাবে ২০১৭ সালে সারা দেশে সড়ক দুর্ঘটনায় প্রাণ হারিয়েছেন ৭ হাজার ৩৯৭ জন, অর্থাৎ দিনে ২০ জন
জানতে চাইলে যাত্রী কল্যাণ সমিতির মহাসচিব মোজাম্মেল হক চৌধুরী প্রথম আলোকে বলেন, দুর্ঘটনা কমানোর কার্যকর কোনো চেষ্টা আছে বলে মনে হয় না
পুলিশ মাঝেমধ্যে গাড়ি থামিয়ে শুধু মাদক আছে কি না তা দেখে
এর ফলে সড়ক দুর্ঘটনা ও প্রাণহানি দুটিই বাড়ছে
