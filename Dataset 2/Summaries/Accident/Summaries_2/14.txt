অঞ্জনা বিশ্বাস (৩৮) তাঁর একমাত্র ছেলে সৌরভ বিশ্বাস (১৭), পাঁচ বছরের মেয়ে সৌরভী রানী বিশ্বাস ও আড়াই বছরের ছোট মেয়ে ত্রিদেবী বিশ্বাসকে নিয়ে গত শুক্রবার বিকেলে যাচ্ছিলেন ব্রাহ্মণবাড়িয়া শহরের গোকর্ণঘাট মহল্লায়
ছোট মেয়ে ত্রিদেবীর বায়না ছিল মামা হরিপদ বিশ্বাসকে দেখবে
কিন্তু মামার বাড়ি যাওয়ার আগেই নৌকাডুবিতে মায়ের সঙ্গে বিদায় নিয়েছে ছোট্ট ত্রিদেবী বিশ্বাস
এক মেয়ে আর এক ছেলে ফিরলেও মারা গেছেন মা-মেয়ে
এসএসসি পরীক্ষার্থী সৌরভ বিশ্বাস প্রথম আলোকে বলে, বিকেল সাড়ে চারটার দিকে দেড়-দুই শ যাত্রী নিয়ে বিজয়নগর উপজেলার চম্পকনগর নৌকাঘাট থেকে তাদের নৌকাটি ছাড়ে
সন্ধ্যা ছয়টার দিকে তিতাস নদের লইছকা বিল এলাকায় নৌকাটি ডুবে যায়
অতিরিক্ত যাত্রী বহন ও চালকের ভুলেই নৌকাটি দুর্ঘটনার শিকার হয় বলে জানায় সৌরভ
