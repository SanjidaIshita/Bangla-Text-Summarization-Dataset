আজ শুক্রবার সকাল সাড়ে আটটার দিকে ময়মনসিংহ-কিশোরগঞ্জ মহাসড়কের নান্দাইল উপজেলার চামটা বাসস্ট্যান্ড এলাকায় এ দুর্ঘটনা ঘটে
নিহত দুজন হলেন বিরিশিরি এলাকার মতিউর রহমানের ছেলে সজীব মিয়া (৩০) এবং একই এলাকার সোনা মিয়ার ছেলে আবদুস সোবহান (৩৮)
প্রত্যক্ষদর্শীদের সূত্র যায়, আজ সকালে মোটরসাইকেলে সজীব ও সোবাহান যাচ্ছিল কিশোরগঞ্জের দিকে
বিপরীত দিক থেকে আসা একটি ট্রাকের সঙ্গে ওই মোটরসাইকেলটির মুখোমুখি সংঘর্ষ ঘটে
এতে ঘটনাস্থলে মারা যান চালক সজীব মিয়া
এ ঘটনায় গুরুতর আহত আবদুস সোবহান (৩৮) নামের আরেক আরোহীকে ময়মনসিংহ মেডিকেল কলেজ হাসপাতালে পাঠানোর পর সেখানে তাঁর মৃত্যু হয়
নান্দাইল হাইওয়ে থানার ভারপ্রাপ্ত কর্মকর্তা মো. মাসুদ খান প্রথম আলোকে বলেন, সজীব নামের এক ব্যক্তির মরদেহ থানায় এনে রাখা হয়েছে
ট্রাকটি আটক করা হয়েছে
