যশোর সদরে বাসের ধাক্কায় দুজন নিহত হয়েছেন
বৃহস্পতিবার বেলা দেড়টার দিকে উপজেলার খোলাডাঙ্গা এলাকায় রেলক্রসিংয়ে যশোর-খুলনা মহাসড়কে এ দুর্ঘটনা ঘটে
প্রত্যক্ষদর্শীর বরাত দিয়ে পুলিশ জানায়, জাহানারা বেগম নাতনি সুমাইয়াসহ পাঁচজনকে নিয়ে ইঞ্জিনচালিত ভ্যানে করে সিরাজসিংহা গ্রাম থেকে যশোর শহরের ধর্মতলা এলাকায় দাওয়াত খেতে যাচ্ছিলেন
এ সময় সাতক্ষীরা থেকে ঢাকাগামী এ কে ট্রাভেলসের একটি যাত্রীবাহী বাস ভ্যানটিকে ধাক্কা দেয়
কোতোয়ালি থানার ভারপ্রাপ্ত কর্মকর্তা তাজুল ইসলাম বলেন, ইঞ্জিনচালিত ভ্যানে বাসের ধাক্কায় দুজন নিহত হয়েছেন
ঘটনার পরপরই বাসের চালক ও সহকারী পালিয়ে গেছেন
