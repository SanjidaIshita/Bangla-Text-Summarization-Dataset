রাজধানীর গাবতলীর আমিনবাজার-আশুলিয়া নৌপথের আমিনবাজার পুরোনো লোহার বেইলি ব্রিজ নদীতে ভেঙে পড়েছে
তবে এ ঘটনায় কোনো হতাহতের ঘটনা ঘটেনি বলে নিশ্চিত করেছে বাংলাদেশ অভ্যন্তরীণ নৌপরিবহন কর্তৃপক্ষ (বিআইডব্লিউটিএ)
আমিনবাজারে নতুন ব্রিজ নির্মাণের পর থেকেই পরিত্যক্ত রয়েছে পুরোনো এই ব্রিজটি
নিরাপদ নৌ চলাচলের স্বার্থে ভেঙে পড়া বেইলি ব্রিজটি নৌপথ থেকে অপসারণ না করা পর্যন্ত নৌ চলাচল আপাতত বন্ধ থাকবে
সংশ্লিষ্ট সূত্র জানায়, আমিনবাজার (গাবতলী) সড়ক সেতুর পাশে পরিত্যক্ত ঝুঁকিপূর্ণ বেইলি ব্রিজটি বৃহস্পতিবার বেলা ১১টার দিকে বালুবাহী বাল্কহেডের ধাক্কায় নদীতে ভেঙে পড়ে
এ বিষয়ে নির্বাহী প্রকৌশল, (সওজ বিভাগ) ঢাকার সঙ্গে আলোচনা করে জানা যায়, ভাঙা সেতুটি অপসারণে বার্জ এবং ক্রেন প্রয়োজন
