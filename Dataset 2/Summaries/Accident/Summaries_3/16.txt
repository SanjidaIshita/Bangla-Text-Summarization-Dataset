যাত্রী কল্যাণ সমিতির হিসাব বলছে, ২০১৭ সালে আগের বছরের তুলনায় সড়ক দুর্ঘটনায় প্রাণহানি ২২ শতাংশ বেড়েছে
আর সরকারি তথ্য বিশ্লেষণ করে বাংলাদেশ প্রকৌশল বিশ্ববিদ্যালয় (বুয়েট) বলছে, সড়ক দুর্ঘটনার ৯০ শতাংশেরই কারণ হলো চালকের বেপরোয়া মনোভাব ও গতি
গতকাল সোমবার নারায়ণগঞ্জের সোনারগাঁয়ের টিপুরদী এলাকায় যে সড়ক দুর্ঘটনায় ১০ জনের প্রাণ গেল, এর পেছনে চালকের সেই বেপরোয়া মনোভাব ও গতি দায়ী
১৯৯৮ থেকে ২০১৫ সাল পর্যন্ত ঘটে যাওয়া সড়ক দুর্ঘটনার বিশ্লেষণ করে এআরআই বলছে, দেশে ৫৩ শতাংশ সড়ক দুর্ঘটনা ঘটে অতিরিক্ত গতিতে গাড়ি চালানোর কারণে
আর চালকদের বেপরোয়া মনোভাবের কারণে দুর্ঘটনা ঘটে ৩৭ শতাংশ
আর পরিবেশ-পরিস্থিতিসহ অন্যান্য কারণে দুর্ঘটনার পরিমাণ ১০ শতাংশ
তাদের গবেষণা বলছে, সড়ক দুর্ঘটনার ৪৩ শতাংশই ঘটছে জাতীয় মহাসড়কগুলোতে
বাংলাদেশ সড়ক পরিবহন কর্তৃপক্ষের হিসাবে, দেশে যানবাহনের সংখ্যা প্রায় ৩৩ লাখ
এর মধ্যে চালকের লাইসেন্স আছে ১৮ লাখ, অর্থাৎ বাকি ১৫ লাখ যানবাহন চলছে লাইসেন্সবিহীন চালক দিয়ে
