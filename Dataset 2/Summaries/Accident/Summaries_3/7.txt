গাজীপুরের পুবাইল রেলস্টেশন থেকে তিন কিলোমিটার দূরে ফেরিঘাট এলাকার রেললাইন থেকে অজ্ঞাত এক কিশোরের বিচ্ছিন্ন লাশ উদ্ধার করেছে নরসিংদী রেলওয়ে ফাঁড়ির পুলিশ
আজ মঙ্গলবার বেলা ১১টার দিকে লাশটি উদ্ধার করা হয়
গতকাল রাতে ঢাকা ছেড়ে আসা চট্টগ্রাম বা সিলেটগামী কোনো ট্রেনের নিচে কাটা পড়ে ওই কিশোরের মৃত্যু হয়ে থাকতে পারে বলে ধারণা করছে রেলওয়ে পুলিশ
ওই কিশোরের বুক আড়াআড়ি দুই টুকরা হয়ে মাথা ও পেট আলাদা হয়ে গেছে
তাঁর লাশ ময়নাতদন্তের জন্য নরসিংদী সদর হাসপাতালের মর্গে পাঠানো হচ্ছে
