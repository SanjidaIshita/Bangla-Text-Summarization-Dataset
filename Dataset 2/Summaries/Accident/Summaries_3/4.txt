মামাতো বোনের বিয়ের দাওয়াত খেতে এসে নৌকার ইঞ্জিনে ওড়না ও চুল পেঁচিয়ে এক স্কুলছাত্রী প্রাণ হারিয়েছে
আজ বুধবার বিকেলে এ ঘটনা ঘটেছে ব্রাহ্মণবাড়িয়ার কসবা উপজেলার মেহারী ইউনিয়নের শিমরাইল গ্রামে
মারা যাওয়া ওই ছাত্রীর নাম নিপা আক্তার (১৪)
শিমরাইল গ্রামের আনোয়ার হোসেন বলেন, বিয়ের দাওয়াত খেতে মামার বাড়িতে এসে লাশ হয়ে ফিরতে হয়েছে মেয়েটিকে
নৌকায় ইঞ্জিনের সঙ্গে ওড়না ও মাথার চুল পেঁচিয়ে সে ঘটনাস্থলে মারা গেছে
কসবা থানার পরিদর্শক (তদন্ত) মো. হাবিবুর রহমান বলেন, নিপার লাশ উদ্ধার করার জন্য ঘটনাস্থলে পুলিশ পাঠানো হয়েছে
