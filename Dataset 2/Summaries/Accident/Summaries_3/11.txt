আরিফ বিল্লাহ (২০) পরিবারের বড় ছেলে ছিলেন
এ বছর ঢাকা গ্রিন লাইফ মেডিকেল কলেজ হাসপাতালে ভর্তি হয়েছিলেন
স্বপ্ন ছিল চিকিৎসক হওয়ার
ব্রাহ্মণবাড়িয়ার বিজয়নগর উপজেলার পত্তন এলাকায় গতকাল শুক্রবার সন্ধ্যায় নৌকাডুবিতে এখন পর্যন্ত ২২ জনের লাশ উদ্ধার করা হয়েছে
প্রত্যক্ষদর্শী একাধিক ব্যক্তি জানান, আরিফকে জাপটে ধরে অনেকেই বাঁচতে চেয়েছিলেন
আগামীকাল রোববার চম্পকনগর নৌকাঘাট–সংলগ্ন স্থানীয় মডেল উচ্চবিদ্যালয় মাঠে আরিফের জানাজা অনুষ্ঠিত হবে
পরিবার ও স্থানীয় সূত্রে জানা গেছে, আরিফের বাবা ও দুই চাচা সৌদি আরবের দাম্মাম নগরে ব্যবসা করেন
দাদা মনিরুল ইসলাম, বড় চাচা ওমর ফারুক (৩৫) ও ছোট চাচা বোরহান উদ্দিন (৩০) বিলাপ করছিলেন আর বলছিলেন, সবার স্বপ্ন শেষ হয়ে গেল একমুহূর্তের মধ্যে
