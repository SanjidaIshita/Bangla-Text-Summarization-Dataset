নেত্রকোনার দুর্গাপুর উপজেলার বিরিশিরি থেকে হাওর দেখার জন্য মোটরসাইকেলযোগে কিশোরগঞ্জের দিকে যাচ্ছিলেন দুই ব্যক্তি
এর আগেই সড়ক দুর্ঘটনায় প্রাণ হারিয়েছেন তাঁরা
আজ শুক্রবার সকাল সাড়ে আটটার দিকে ময়মনসিংহ-কিশোরগঞ্জ মহাসড়কের নান্দাইল উপজেলার চামটা বাসস্ট্যান্ড এলাকায় এ দুর্ঘটনা ঘটে
নিহত দুজন হলেন বিরিশিরি এলাকার মতিউর রহমানের ছেলে সজীব মিয়া (৩০) এবং একই এলাকার সোনা মিয়ার ছেলে আবদুস সোবহান (৩৮)
প্রত্যক্ষদর্শীদের সূত্র যায়, আজ সকালে মোটরসাইকেলে সজীব ও সোবাহান যাচ্ছিল কিশোরগঞ্জের দিকে
বিপরীত দিক থেকে আসা একটি ট্রাকের সঙ্গে ওই মোটরসাইকেলটির মুখোমুখি সংঘর্ষ ঘটে
এতে ঘটনাস্থলে মারা যান চালক সজীব মিয়া
এ ঘটনায় গুরুতর আহত আবদুস সোবহান (৩৮) নামের আরেক আরোহীকে ময়মনসিংহ মেডিকেল কলেজ হাসপাতালে পাঠানোর পর সেখানে তাঁর মৃত্যু হয়
