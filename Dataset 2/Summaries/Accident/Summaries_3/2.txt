রাজধানীর গাবতলীর আমিনবাজার-আশুলিয়া নৌপথের আমিনবাজার পুরোনো লোহার বেইলি ব্রিজ নদীতে ভেঙে পড়েছে
এর ফলে বৃহস্পতিবার দুপুর থেকে এ পথে নৌ চলাচল বন্ধ রয়েছে
তবে এ ঘটনায় কোনো হতাহতের ঘটনা ঘটেনি বলে নিশ্চিত করেছে বাংলাদেশ অভ্যন্তরীণ নৌপরিবহন কর্তৃপক্ষ (বিআইডব্লিউটিএ)
সংশ্লিষ্ট সূত্র জানায়, আমিনবাজার (গাবতলী) সড়ক সেতুর পাশে পরিত্যক্ত ঝুঁকিপূর্ণ বেইলি ব্রিজটি বৃহস্পতিবার বেলা ১১টার দিকে বালুবাহী বাল্কহেডের ধাক্কায় নদীতে ভেঙে পড়ে
এ বিষয়ে নির্বাহী প্রকৌশল, (সওজ বিভাগ) ঢাকার সঙ্গে আলোচনা করে জানা যায়, ভাঙা সেতুটি অপসারণে বার্জ এবং ক্রেন প্রয়োজন
এরপর নিরাপদ নৌ-চলাচলের স্বার্থে ভেঙে পড়া বেইলি সেতুটি নৌ-পথ থেকে অপসারণ না করা পর্যন্ত নৌ-চলাচল আপাতত বন্ধ থাকবে মর্মে বিআইডব্লিউটিএ বিশেষ নৌ-সতর্কীকরণ বিজ্ঞপ্তি জারি করে
