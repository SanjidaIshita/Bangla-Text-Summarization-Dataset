যশোর সদরে বাসের ধাক্কায় দুজন নিহত হয়েছেন
বৃহস্পতিবার বেলা দেড়টার দিকে উপজেলার খোলাডাঙ্গা এলাকায় রেলক্রসিংয়ে যশোর-খুলনা মহাসড়কে এ দুর্ঘটনা ঘটে
এ ঘটনায় আহত ভ্যানচালক ও অপর তিন যাত্রী প্রাথমিক চিকিৎসা নিয়েছেন
নিহত দুজন হলেন যশোর সদর উপজেলার নরেন্দ্রপুর গ্রামের গফুর মোড়লের স্ত্রী জাহানারা বেগম (৬০) ও যশোরের মনিরামপুর উপজেলার সিরাজসিংহা গ্রামের সুজায়েত সরদারের মেয়ে সুমাইয়া আক্তার (১২)
ঘটনার পরপরই বাসের চালক ও সহকারী পালিয়ে গেছেন
বাসটি জব্দ করা হয়েছে
