সিলেট-ঢাকা রেলপথের মৌলভীবাজারের কুলাউড়ার ভাটেরা এলাকায় রেলক্রসিংয়ে দুর্ঘটনায় আহত ব্যক্তিদের মধ্যে একজন মারা গেছেন
গতকাল বুধবার রাতে তিনি সিলেট নগরীর একটি বেসরকারি হাসপাতালে চিকিৎসাধীন অবস্থায় মারা যান
গত রোববার দুপুরে কুলাউড়ার ভাটেরা এলাকায় রেলক্রসিং পার হওয়ার সময় একটি মাইক্রোবাসকে ধাক্কা দেয় সিলেটগামী পারাবত ট্রেন
এতে ঘটনাস্থলেই ফরিদ উদ্দিন (৪৮) ও আফিফ হোসেন (৮) নামের দুজন মারা যান
পারিবারিক সূত্রে জানা যায়, রোববার একটি পারিবারিক অনুষ্ঠানে অংশ নিতে দুটি মাইক্রোবাসে করে কুলাউড়ার ভাটেরায় যাচ্ছিলেন সিলেট নগরীর আম্বরখানা এলাকার ফরিদ উদ্দিনের পরিবারের সদস্যরা
দুপুর সাড়ে ১২টায় ভাটেরা এলাকার হোসেনপুর গ্রামে প্রবেশের সময় একটি মাইক্রোবাস রেলক্রসিং অতিক্রম করে
কয়েকজন প্রত্যক্ষদর্শী বলেন, দ্রুতগামী ট্রেনটি প্রায় অর্ধকিলোমিটার টেনেহিঁচড়ে নিয়ে যায় মাইক্রোবাসটিকে, এতে দুমড়েমুচড়ে যায় মাইক্রোবাসটি
আহত অবস্থায় ছয়জনকে উদ্ধার করে সিলেট এম এ জি ওসমানী মেডিকেল কলেজ হাসপাতালে ভর্তি করা হয়
