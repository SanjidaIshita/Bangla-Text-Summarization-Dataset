সিরাজগঞ্জের উল্লাপাড়ায় গোয়েন্দা (ডিবি) পুলিশ পরিচয়ে চাঁদাবাজির ঘটনায় তিনজনকে আটক করেছে পুলিশ
আটক তিন ভুয়া ডিবি পুলিশের বিরুদ্ধে প্রতারণার অভিযোগ এনে চাঁদাবাজির মামলা দায়ের করেছেন উপজেলার শাহজাহানপুর গ্রামের বাসিন্দা ভাঙারি ব্যবসায়ী আব্দুর রউফ
গত ৭ সেপ্টেম্বর রাত ১১টার দিকে উপজেলার শাহজাহানপুরে অবস্থিত নিজ বাড়িতে অবস্থান করছিলেন তিনি
এ সময় ভেজাল ব্যবসার অভিযোগ এনে তাঁর কাছে ৫০ হাজার টাকা চাঁদা দাবি করা হয়
পরে তিনি  প্রতারকদের ফোন নম্বরসহ থানায় চাঁদাবাজির অভিযোগ করলে পুলিশ উপজেলার শিবপুর গ্রামের ফজর আলীর ছেলে মো. শওকত আলী (৩২), একই গ্রামের তাহের প্রামাণিকের ছেলে আব্দুল হান্নান (৩৮) এবং খোকা প্রামাণিকের ছেলে রাসেলকে (৩৩) গ্রেপ্তার করে
