মানিকগঞ্জের শিবালয় উপজেলায় রমজান আলী (৩০) নামের এক প্রেস কর্মচারীকে কুপিয়ে হত্যা করেছে দুর্বৃত্তরা
পুলিশ ও পারিবারিক সূত্রে জানা গেছে, আজ সাপ্তাহিক ছুটি থাকায় গতকাল বৃহস্পতিবার রাতে ঢাকা থেকে বাড়ি ফিরছিলেন রমজান
এ সময় তিনি তাঁর স্ত্রীকে বলেন, দ্রুত তিনি বাড়ি চলে আসবেন
তবে প্রায় দুই ঘণ্টা পরও বাড়ি না পৌঁছায় এবং রমজানের ব্যবহৃত মুঠোফোনটি বন্ধ পাওয়ায় পরিবারের সদস্যরা তাঁকে খুঁজতে বের হন
আজ সকাল আটটার দিকে স্থানীয় এক ব্যক্তি খেত থেকে মরিচ তুলতে গিয়ে রমজানের রক্তাক্ত লাশ দেখতে পান
পরে খবর পেয়ে পুলিশ লাশটি উদ্ধার করে ময়নাতদন্তের জন্য মানিকগঞ্জ সদর হাসপাতালের মর্গে পাঠায়
