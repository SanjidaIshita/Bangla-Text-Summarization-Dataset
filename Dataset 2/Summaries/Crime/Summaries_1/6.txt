ময়মনসিংহে ১১ বছর বয়সী এক শিশু গৃহকর্মীর শরীর ব্লেড দিয়ে কেটে নির্যাতনের অভিযোগে মামলা হয়েছে
এর আগে গত বৃহস্পতিবার রাতে পুলিশের সহায়তায় ওই শিশুকে অচেতন অবস্থায় উদ্ধার করা হয়
পরে তাকে ফুলবাড়িয়া উপজেলা স্বাস্থ্য কমপ্লেক্সে ভর্তি করা হয়
ওই শিশুর চাচার ভাষ্য, সংসারে অভাব-অনটনের কারণে প্রতিবেশী সোহাগের মাধ্যমে মাসিক এক হাজার টাকা চুক্তিতে ওই শিশুকে তিন মাস আগে ময়মনসিংহ সদরের একটি বাসায় পাঠানো হয়
ওই বাসার গৃহকর্তা লিটু ও গৃহকর্ত্রী আসমা আক্তার
শিশুটির পরিবারের সদস্যদের ধারণা, শিশুটিকে নির্যাতনের পর সে অচেতন হয়ে পড়লে বৃহস্পতিবার সন্ধ্যায় তাকে ময়মনসিংহ থেকে ফুলবাড়িয়ায় বাড়ির পাশে ফেলে রাখেন আসমা
