রাজশাহীতে ১ কোটি ২০ লাখ টাকার হেরোইনসহ এক মাদক ব্যবসায়ীকে গ্রেপ্তার করেছে র‍্যাব-৫
গতকাল বৃহস্পতিবার রাত আটটার দিকে রাজশাহীর তানোর উপজেলার দেবীপুর এলাকায় অভিযান চালিয়ে তাঁকে গ্রেপ্তার করা হয়
র‍্যাবের পক্ষ থেকে গতকাল রাতে পাঠানো সংবাদ বিজ্ঞপ্তিতে বলা হয়েছে, গোয়েন্দা তথ্যের ভিত্তিতে র‍্যাবের রাজশাহীর মোল্লাপাড়া শাখার একটি দল জানতে পারে, রাজশাহীর তানোর থানার দেবীপুর মোড়ের সিদ্দিক ফার্মেসির সামনে পাকা রাস্তার ওপর একজন মাদক ব্যবসায়ী হেরোইন বিক্রির উদ্দেশ্যে অবস্থান করছেন
এ খবরে র‍্যাব ওই জায়গায় পৌঁছামাত্রই হেলাল উদ্দিন কৌশলে পালানোর চেষ্টা করেন
এরপর তাঁর দেহ তল্লাশি করে তাঁর হাতে থাকা একটি প্লাস্টিকের ব্যাগের ভেতর থেকে ১ কেজি ২০০ গ্রাম হেরোইন উদ্ধার করা হয়
র‍্যাব আরও জানিয়েছে, প্রাথমিক জিজ্ঞাসাবাদে হেলাল জানিয়েছেন, তিনি হেরোইন সংগ্রহ করে তানোরসহ দেশের বিভিন্ন এলাকায় দীর্ঘদিন ধরে বিক্রি করে আসছেন
