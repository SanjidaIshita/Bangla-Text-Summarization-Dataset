নরসিংদীতে স্বর্ণের দোকানে ডাকাতির প্রস্তুতিকালে আন্তজেলা ডাকাত দলের ৯ সদস্যকে গ্রেপ্তার করেছে পুলিশের গোয়েন্দা শাখা (ডিবি)
ডিবির ওই অভিযানে ২টি বিদেশি পিস্তলসহ বেশ কিছু দেশি অস্ত্র, ২ লাখ ৪৫ হাজার টাকা ও একটি প্রাইভেটকার উদ্ধার করা হয়
পুলিশ জানিয়েছে, প্রাথমিক জিজ্ঞাসাবাদে গ্রেপ্তার ব্যক্তিরা স্বীকার করেছেন, ৫ সেপ্টেম্বর রাতে ঢাকার আশুলিয়ার নয়ারহাট বাজারে এবং গত ৩১ আগস্ট রাতে নারায়ণগঞ্জের আড়াইহাজারের গোপালদী বাজারে স্বর্ণের দোকানে ডাকাতির সঙ্গে তাঁরা জড়িত
আজ শনিবার দুপুরে নরসিংদীর অতিরিক্ত পুলিশ সুপার (প্রশাসন) ইনামুল হক স্বাক্ষরিত এক সংবাদ বিজ্ঞপ্তিতে ওই ৯ জনের গ্রেপ্তারের বিষয়ে বিস্তারিত জানানো হয়
