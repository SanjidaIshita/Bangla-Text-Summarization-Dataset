মানিকগঞ্জের শিবালয় উপজেলায় রমজান আলী (৩০) নামের এক প্রেস কর্মচারীকে কুপিয়ে হত্যা করেছে দুর্বৃত্তরা
আজ শুক্রবার সকালে উপজেলার শিমুলিয়া গ্রামে খেত থেকে তাঁর লাশ উদ্ধার করেছে পুলিশ
ঘটনাস্থল পরিদর্শন করেছেন অতিরিক্ত পুলিশ সুপার (শিবালয় সার্কেল) তানিয়া সুলতানা ও শিবালয় থানার ভারপ্রাপ্ত কর্মকর্তা (ওসি) ফিরোজ কবির
এ বিষয়ে অতিরিক্ত পুলিশ সুপার তানিয়া সুলতানা বলেন, নিহত রমজানের গলা, মাথা, হাতসহ শরীরের বিভিন্ন স্থানে ধারালো অস্ত্রের আঘাতের চিহ্ন রয়েছে
প্রাথমিকভাবে ধারণা করা হচ্ছে, তাঁকে কুপিয়ে হত্যা করা হয়েছে
এ বিষয়ে ওসি ফিরোজ কবির বলেন, হত্যাকাণ্ডের রহস্য ও খুনিদের শনাক্ত করতে পুলিশ কাজ করছে
