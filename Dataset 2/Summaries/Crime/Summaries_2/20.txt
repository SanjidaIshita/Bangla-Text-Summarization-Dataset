যাত্রীবেশে অটোরিকশা ও ভ্যানে উঠতেন গামছা পার্টির সদস্যরা
এরপর পেছন থেকে চালকের গলায় গামছা পেঁচিয়ে শ্বাস রোধ করে হত্যার পর অটোরিকশা ছিনতাই করতেন তাঁরা
বগুড়ার আদমদীঘি উপজেলায় চালককে হত্যার পর ভ্যান ছিনতাই মামলায় গ্রেপ্তার হওয়া গামছা পার্টির চার সদস্য গতকাল রোববার রাতে আদালতে ১৬৪ ধারায় এমন স্বীকারোক্তিমূলক জবানবন্দি দিয়েছেন
পুলিশ জানায়, গত ২৩ জুন আদমদীঘি উপজেলার ধনতলা গ্রামের সড়কের পাশ থেকে শামিম আলম (৩৫) নামের এক ভ্যানচালকের লাশ উদ্ধার করা হয়
তদন্তের একপর্যায়ে তথ্যপ্রযুক্তির সহায়তায় এবং একজনের মুঠোফোনে কললিস্টের সূত্র ধরে গত শনিবার বগুড়া ও জয়পুরহাট জেলা থেকে গামছা পার্টির চারজনকে গ্রেপ্তার করে পুলিশ
