কক্সবাজারের টেকনাফে বর্ডার গার্ড বাংলাদেশের (বিজিবি) টহল দলের সঙ্গে ইয়াবা কারবারিদের বন্দুকযুদ্ধের ঘটনায় এক ব্যক্তি নিহত হয়েছেন বলে দাবি করেছে বিজিবি
গতকাল শনিবার দিবাগত রাত সাড়ে তিনটার দিকে উপজেলার হ্নীলা ইউনিয়নের দমদমিয়ার নাফ নদীসংলগ্ন এলাকায় এই বন্দুকযুদ্ধের ঘটনা ঘটে
বিজিবির পক্ষ থেকে জানানো হয়, দমদমিয়ায় বিজিবির টহল দল দায়িত্ব পালন করছিল
এ সময় নাফ নদীর বেড়িবাঁধসংলগ্ন এলাকায় সন্দেহভাজন একজনকে দেখতে পেয়ে থামার সংকেত দিলে বিজিবিকে লক্ষ্য করে গুলি ছোড়া হয়
কিছুক্ষণ পর ঘটনাস্থল থেকে গুলিবিদ্ধ অবস্থায় এক ব্যক্তি, ৩ লাখ ৪০ হাজার ইয়াবা, একটি দেশীয় বন্দুক ও একটি লোহার ধারালো কিরিচ উদ্ধার করা হয়
