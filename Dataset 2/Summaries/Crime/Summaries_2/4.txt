বগুড়ার শিবগঞ্জ উপজেলায় পাওনা তিন লাখ টাকার জন্য চাপ দেওয়ায় এক পান ব্যবসায়ীকে অপহরণ করে গলা কেটে হত্যার পর লাশ গুম করা হয়েছে
অপহরণের ২০ দিন পর পুলিশ অপহরণকারী দলের একজন সদস্যকে আটক করে
পরে তাঁর দেওয়া তথ্যের  ভিত্তিতে রাজধানীর আশুলিয়া থানার কাশবন থেকে গতকাল শুক্রবার ওই পান ব্যবসায়ীর গলিত লাশ ও পরনের কাপড় উদ্ধার করা হয়
তাঁকে অপহরণ ও হত্যার অভিযোগে শিবগঞ্জ উপজেলার ভাসুবিহার-চানপাড়া গ্রামের রুবেল হোসেন (৩০), মিলন (৪৫) ও মোহাম্মদ সামাদ (৫০) গ্রেপ্তার হয়েছেন
এ ঘটনায় মোফাজ্জল হোসেনের স্ত্রী রাশেদা বেগম বাদী হয়ে শনিবার সকালে ওই তিনজনের বিরুদ্ধে শিবগঞ্জ থানায় হত্যা মামলা করেন
পুলিশ সূত্র জানায়, প্রাথমিক জিজ্ঞাসাবাদে রুবেল পুলিশকে জানিয়েছেন, পাওনা তিন লাখ টাকার জন্য চাপ দিয়েছিলেন মোফাজ্জল হোসেন
এ কারণে রুবেল, মিলন ও সামাদ তিনজন মিলে মোফাজ্জলকে হত্যার পরিকল্পনা করেন
