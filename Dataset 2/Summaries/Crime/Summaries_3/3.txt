মানিকগঞ্জ শহরের রিজার্ভ ট্যাংক এলাকায় দুই শিশুর কান্না শুনে বাড়ির মালিক ভাড়াটের ফ্ল্যাটে গিয়ে দেখেন, কনস্টেবলের স্ত্রীর লাশ পড়ে আছে খাটের ওপর
পরে আজ শনিবার দুপুরে বাসা থেকে লাশটি উদ্ধার করে পুলিশ
বাড়ির মালিক ও পুলিশ সূত্রে জানা যায়, গত আগস্ট মাসে কনস্টেবল মাসুদ রানা শহরের রিজার্ভ ট্যাংক এলাকার পাঁচতলা ভবনের নিচতলার একটি ফ্ল্যাট ভাড়া নেন
বাড়ির মালিক কিতাব আলী বলেন, আজ সকাল নয়টার দিকে নিচতলা ফ্ল্যাটের ভেতরে দুই শিশুর কান্না শুনে তিনি এগিয়ে যান
তিনিসহ কয়েক প্রতিবেশী ভেতরে গিয়ে দেখেন দুই হাত, দুই পা ও মুখ বাঁধা এবং গলায় কাপড় প্যাঁচানো অবস্থায় খাটের ওপর পড়ে রয়েছে ওই নারীর লাশ
পরে লাশটি উদ্ধার করে ময়নাতদন্তের জন্য জেলা সদরের ২৫০ শয্যাবিশিষ্ট জেনারেল হাসপাতালের মর্গে পাঠায় পুলিশ
হত্যার কারণ উদ্‌ঘাটনে কাজ চলছে
