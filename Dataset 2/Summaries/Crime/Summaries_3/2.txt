রাজশাহীতে ১ কোটি ২০ লাখ টাকার হেরোইনসহ এক মাদক ব্যবসায়ীকে গ্রেপ্তার করেছে র‍্যাব-৫
গ্রেপ্তার ব্যক্তির নাম মো. হেলাল উদ্দিন (২৮)
র‍্যাবের পক্ষ থেকে গতকাল রাতে পাঠানো সংবাদ বিজ্ঞপ্তিতে বলা হয়েছে, গোয়েন্দা তথ্যের ভিত্তিতে র‍্যাবের রাজশাহীর মোল্লাপাড়া শাখার একটি দল জানতে পারে, রাজশাহীর তানোর থানার দেবীপুর মোড়ের সিদ্দিক ফার্মেসির সামনে পাকা রাস্তার ওপর একজন মাদক ব্যবসায়ী হেরোইন বিক্রির উদ্দেশ্যে অবস্থান করছেন
এ খবরে র‍্যাব ওই জায়গায় পৌঁছামাত্রই হেলাল উদ্দিন কৌশলে পালানোর চেষ্টা করেন
এ সময় তাঁকে আটক করে র‍্যাব
এরপর তাঁর দেহ তল্লাশি করে তাঁর হাতে থাকা একটি প্লাস্টিকের ব্যাগের ভেতর থেকে ১ কেজি ২০০ গ্রাম হেরোইন উদ্ধার করা হয়
