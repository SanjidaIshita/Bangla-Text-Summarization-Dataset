আফগানিস্তানে নারীবিষয়ক মন্ত্রণালয় তালেবান বন্ধ করে দেওয়ার প্রতিবাদে একদল নারী বিক্ষোভ করেছেন
গতকাল রোববার দেশটির সাবেক নারীবিষয়ক মন্ত্রণালয়ের সামনে বেশ কিছু নারী অধিকারকর্মী এ প্রতিবাদী বিক্ষোভ করেন
নারীবিষয়ক মন্ত্রণালয়ের নামফলক মুছে ইতিমধ্যে বসানো হয়েছে নীতিনৈতিকতা-বিষয়ক মন্ত্রণালয়ের নামফলক
মন্ত্রণালয়ের বাইরে বিক্ষোভে অংশ নেওয়া বাসিরা তাওয়ানা নামের এক নারী বলেন, নারীবিষয়ক মন্ত্রণালয় অবশ্যই পুনরায় চালু করতে হবে
বিক্ষোভে অংশ নেওয়া আরেক নারী তারানুম সায়েদি বলেন, মেয়েদের বাড়িতে রেখে, তাদের ওপর বিধিনিষেধ আরোপ করে, তাদের স্কুলে যেতে না দিয়ে আফগান নারীদের দমানো যাবে না
তালেবানের আগের আমলে নীতিনৈতিকতা-বিষয়ক মন্ত্রণালয় ছিল
তখন এই মন্ত্রণালয় তালেবানের কট্টর ধর্মীয় মতাদর্শ বাস্তবায়নে কাজ করেছিল
