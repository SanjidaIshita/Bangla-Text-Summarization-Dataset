আফগানিস্তানের উত্তরাঞ্চলীয় পানশিরের প্রতিরোধযুদ্ধের নেতা আহমেদ মাসুদ এখনো দেশটির অভ্যন্তরে আছেন
সূত্রের ভাষ্যমতে, আফগানিস্তান ছেড়ে আহমেদ মাসুদ তুরস্ক বা অন্য কোনো দেশে গেছেন বলে যে কথা চাউর হয়েছে, তা মিথ্যা
৬ সেপ্টেম্বর তালেবান পানশির উপত্যকা পুরোপুরি দখলে নেওয়ার দাবি করে
তবে তালেবানের এ দাবি নাকচ করে মাসুদের নেতৃত্বাধীন ন্যাশনাল রেজিস্ট্যান্স ফোর্স (এনআরএফ)
তালেবানের হাতে ক্ষমতাচ্যুত আশরাফ গনি সরকার কর্তৃক তাজিকিস্তানে নিযুক্ত রাষ্ট্রদূত জহির আগবার গত বুধবার এক সংবাদ সম্মেলনে দাবি করেন, মাসুদ আফগানিস্তানেই আছেন
তিনিসহ তালেবানবিরোধী প্রতিরোধযুদ্ধের নেতারা নিরাপত্তার কারণে বর্তমানে স্বাভাবিক যোগাযোগের বাইরে আছেন
