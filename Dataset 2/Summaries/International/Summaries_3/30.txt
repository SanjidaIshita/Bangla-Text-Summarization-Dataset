ইয়েমেনের কৌশলগত মারিব শহরে সরকার-সমর্থক সেনাদের সঙ্গে হুতি বিদ্রোহীদের তুমুল লড়াই হয়েছে
এতে উভয় পক্ষের প্রায় ৮০ জন নিহত হয়েছেন, আহত হয়েছেন অনেকে
শহরের নিয়ন্ত্রণ নিতে গতকাল মঙ্গলবার রাতে হুতি বিদ্রোহীরা হামলা শুরু করেন, আজ সকাল পর্যন্ত হামলা চলে
ইয়েমেনের এক সামরিক কর্মকর্তা জানান, হামলাকারীদের ঠেকাতে বিমান হামলা জোরদার করা হয়েছে
তবে আজ সকালে বিদ্রোহীদের পক্ষ থেকে বলা হয়, মারিব প্রদেশে বিদ্রোহীদের লক্ষ্য করে কমপক্ষে ৩০টি বিমান হামলা চালানো হয়েছে
সাম্প্রতিক মারিব প্রদেশে ইরান-সমর্থিত হুতিদের সঙ্গে সৌদি-সমর্থিত ইয়েমেন সরকারপন্থী সামরিক জোটের লড়াই-সংঘাত বেড়েছে
