দ্বিপক্ষীয় বহুমুখী সহযোগিতা ও নিরাপত্তার বিষয় ছাপিয়ে ভারত-অস্ট্রেলিয়ার বৈঠকে বড় হয়ে উঠল আফগানিস্তান পরিস্থিতি
আজ শনিবার ভারত সফররত অস্ট্রেলিয়ার পররাষ্ট্রমন্ত্রী মারিস পেন ও প্রতিরক্ষামন্ত্রী পিটার ডাটনের সঙ্গে টু প্লাস টু বৈঠকে মিলিত হন ভারতের পররাষ্ট্রমন্ত্রী এস জয়শঙ্কর ও প্রতিরক্ষামন্ত্রী রাজনাথ সিং
বৈঠক শেষে পররাষ্ট্র মন্ত্রণালয় থেকে প্রচারিত এক বিবৃতিতে বলা হয়, বৈঠকে আফগানিস্তানের পরিস্থিতি বিস্তারিতভাবে আলোচিত হয়েছে
চলতি বছরের ৩০ আগস্ট জাতিসংঘের নিরাপত্তা পরিষদে ভারতের সভাপতিত্বে ২৫৯৩ প্রস্তাবটি গৃহীত হয়
ওই প্রস্তাবে বলা হয়েছে, আফগানিস্তানের জমি সন্ত্রাসবাদী কাজকর্মের জন্য ব্যবহৃত হবে না
প্রস্তাবে এ-ও বলা হয়েছে, ১৯৯৯ সালে নিরাপত্তা পরিষদে গৃহীত ১২৬৭ প্রস্তাবে যারা নিষিদ্ধঘোষিত, তাদের বিরুদ্ধে ব্যবস্থা নিতে হবে
ইতিমধ্যে আফগানিস্তানে যে সরকার গঠিত হয়েছে, তাতে জাতিসংঘের নিষিদ্ধ তালিকায় অন্তর্ভুক্তরা স্থান পেয়েছেন
