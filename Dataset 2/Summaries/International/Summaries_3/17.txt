আফগানিস্তান ছেড়ে আসার শেষ সময়ে সন্দেহভাজন আইএস সদস্যদের গাড়ি লক্ষ্য করে একটি ড্রোন হামলা চালানোর কথা বলেছিলেন মার্কিন সেনা কর্মকর্তারা
সেই হামলায় প্রাণ হারিয়েছিল সাত শিশুসহ ১০ জন
তালেবান কাবুলের নিয়ন্ত্রণ নেওয়ার পর বিমানবন্দরে অবস্থান নিয়ে সেখান থেকে নাগরিকদের দেশে ফিরিয়ে নিচ্ছিল যুক্তরাষ্ট্রসহ বিভিন্ন দেশ
বিমানবন্দরে দেশত্যাগী মানুষের ঢলের মধ্যে গত ২৬ আগস্ট বিমানবন্দরের বাইরে আত্মঘাতী বোমা হামলায় ১৩ মার্কিন সেনাসহ ১৭০ আফগান নিহত হয়
গত ২৯ আগস্ট দ্বিতীয় দফায় কাবুল বিমানবন্দরের পাশে ড্রোন হামলার ঘোষণা দেয় মার্কিন সেন্ট্রাল কমান্ড
তাদের পক্ষ থেকে বলা হয়, সন্দেহভাজন আইএস সদস্যের গাড়ি লক্ষ্য করে হামলাটি চালানো হয়েছে, যিনি বিস্ফোরকভর্তি গাড়ি নিয়ে বিমানবন্দরে হামলার পরিকল্পনা করেছিলেন
