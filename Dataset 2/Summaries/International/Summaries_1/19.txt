উত্তর-পূর্ব ভারতের মিয়ানমার-লাগোয়া নাগাল্যান্ড রাজ্যে নতুন করে অস্থিরতা শুরু হওয়ার মুখেই রাজ্যপাল রবীন্দ্রনারায়ন রবিকে সরিয়ে দিল কেন্দ্র সরকার
একসময়ে নাগাল্যান্ডের শক্তিশালী জঙ্গি সংগঠন ও বর্তমানে একটি রাজনৈতিক দল হিসেবে পরিচিত ন্যাশনাল কাউন্সিল অফ নাগাল্যান্ড আইজ্যাক-মুইভা (এনএসসিএন-আইএম) ও কেন্দ্র সরকারের মধ্যে মধ্যস্থতাকারী রবিকে একটি রুটিন নির্দেশ মারফত বদলি করে দেওয়া হলো
সার্বভৌমত্ব ও বৃহত্তর নাগাল্যান্ডের সীমানা নির্ধারণের দাবিতে উত্তর-পূর্ব ভারতে যে আন্দোলন, নাগাল্যান্ড সেই আন্দোলনের কেন্দ্রে
সেই সমস্যার সমাধানে রবি যে ব্যর্থ, এমন বদলিই এর প্রমাণ
কেন্দ্র সরকারের গোয়েন্দা সংস্থা ইন্টেলিজেন্স ব্যুরোর সাবেক মহাপরিচালক রবিকে ২০১৯ সালে নাগাল্যান্ডের রাজ্যপাল নিযুক্ত করা হয়েছিল
