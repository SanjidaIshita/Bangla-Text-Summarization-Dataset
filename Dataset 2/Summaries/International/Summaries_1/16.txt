ভারতের গুজরাটের মুখ্যমন্ত্রী বিজয় রুপানি পদত্যাগ করলেন
শনিবার রাজ্যের রাজধানী গান্ধীনগরে সংবাদ সম্মেলন ডেকে নিজেই পদত্যাগের কথা জানান
রোববার বিজেপির সাংগঠনিক ভারপ্রাপ্ত সর্বভারতীয় সাধারণ সম্পাদক বি এল সন্তোষের উপস্থিতিতে পরিষদীয় দল নতুন নেতা নির্বাচন করবে
আগামী বছরের ডিসেম্বরে গুজরাট বিধানসভার ভোট
ঘর গোছাতে ও দলীয় অসন্তোষ সামলাতে তার অনেক আগেই মুখ্যমন্ত্রীকে বদলের সিদ্ধান্ত নিল বিজেপির কেন্দ্রীয় নেতৃত্ব
২০১৬ সালে তৎকালীন মুখ্যমন্ত্রী আনন্দীবেন প্যাটেলকে সরিয়ে তাঁকে মুখ্যমন্ত্রী করা হয়েছিল
