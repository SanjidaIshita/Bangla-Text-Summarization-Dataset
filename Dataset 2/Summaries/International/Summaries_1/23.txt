আফগানিস্তানে নারীবিষয়ক মন্ত্রণালয় তালেবান বন্ধ করে দেওয়ার প্রতিবাদে একদল নারী বিক্ষোভ করেছেন
গতকাল রোববার দেশটির সাবেক নারীবিষয়ক মন্ত্রণালয়ের সামনে বেশ কিছু নারী অধিকারকর্মী এ প্রতিবাদী বিক্ষোভ করেন
নারীবিষয়ক মন্ত্রণালয়ের নামফলক মুছে ইতিমধ্যে বসানো হয়েছে নীতিনৈতিকতা-বিষয়ক মন্ত্রণালয়ের নামফলক
বিক্ষোভে অংশ নেওয়া আরেক নারী তারানুম সায়েদি বলেন, মেয়েদের বাড়িতে রেখে, তাদের ওপর বিধিনিষেধ আরোপ করে, তাদের স্কুলে যেতে না দিয়ে আফগান নারীদের দমানো যাবে না
১৯৯৬ থেকে ২০০১ সাল পর্যন্ত তালেবান আফগানিস্তানের ক্ষমতায় ছিল
তখন তারা মেয়েদের স্কুলে যাওয়া বন্ধ করে দিয়েছিল
নিষিদ্ধ করেছিল বাইরে নারীদের চাকরি করা
