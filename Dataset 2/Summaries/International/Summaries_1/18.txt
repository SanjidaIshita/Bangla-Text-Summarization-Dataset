দ্বিপক্ষীয় বহুমুখী সহযোগিতা ও নিরাপত্তার বিষয় ছাপিয়ে ভারত-অস্ট্রেলিয়ার বৈঠকে বড় হয়ে উঠল আফগানিস্তান পরিস্থিতি
বৈঠক শেষে পররাষ্ট্র মন্ত্রণালয় থেকে প্রচারিত এক বিবৃতিতে বলা হয়, বৈঠকে আফগানিস্তানের পরিস্থিতি বিস্তারিতভাবে আলোচিত হয়েছে
জাতিসংঘের নিরাপত্তা পরিষদে গৃহীত ২৫৯৩ প্রস্তাব অনুযায়ী সব আন্তর্জাতিক শক্তির এক জোট হওয়া উচিত বলে বৈঠকে আমরা একমত হয়েছি
ওই প্রস্তাবে বলা হয়েছে, আফগানিস্তানের জমি সন্ত্রাসবাদী কাজকর্মের জন্য ব্যবহৃত হবে না
আফগানিস্তানের জমি থেকে অন্য দেশে সন্ত্রাস রপ্তানি করা হবে না
প্রস্তাবে এ-ও বলা হয়েছে, ১৯৯৯ সালে নিরাপত্তা পরিষদে গৃহীত ১২৬৭ প্রস্তাবে যারা নিষিদ্ধঘোষিত, তাদের বিরুদ্ধে ব্যবস্থা নিতে হবে
বৈঠকে ওই প্রস্তাব অনুযায়ী বৈশ্বিক শক্তিদের জোটবদ্ধ হওয়ার বিষয়ে জোর দেওয়া হয়
