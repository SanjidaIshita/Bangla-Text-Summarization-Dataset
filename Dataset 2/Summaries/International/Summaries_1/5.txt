পশ্চিমবঙ্গ বিধানসভার দক্ষিণ কলকাতার ভবানীপুর আসনে উপনির্বাচনে অংশ নিতে মনোনয়নপত্র জমা দিয়েছেন তৃণমূল নেত্রী ও মুখ্যমন্ত্রী মমতা বন্দ্যোপাধ্যায়
এ আসনে রাজ্যের প্রধান বিরোধী দল বিজেপির প্রার্থী হচ্ছেন খ্যাতিমান আইনজীবী প্রিয়াংকা টিবরিওয়াল
গণেশ চতুর্থীর শুভদিন আজ শুক্রবার দুপুরে আলীপুরের সার্ভে ভবনে গিয়ে মনোনয়নপত্র দাখিল করেন মমতা বন্দ্যোপাধ্যায়
এদিনই বিজেপি এই আসনে তাদের প্রার্থী হিসেবে আইনজীবী প্রিয়াংকা টিবরিওয়ালের নাম ঘোষণা করে
কলকাতা হাইকোর্টের আইনজীবী প্রিয়াংকা টিবরিওয়াল বিজেপির দলীয় আইনজীবীও
