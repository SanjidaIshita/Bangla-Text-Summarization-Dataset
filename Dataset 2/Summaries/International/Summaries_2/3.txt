ভারতে করোনার সংক্রমণ কিছুটা কম হতেই কেন্দ্রীয় স্বাস্থ্য মন্ত্রণালয় সবাইকে সতর্ক করে জানাল, উৎসবের মৌসুমে আনন্দে রাশ না টানলে আগামী কয়েক মাস দেশের পরিস্থিতি ভয়াবহ হয়ে উঠবে
কেন্দ্রীয় স্বাস্থ্যসচিব রাজেশ ভূষণ, ইন্ডিয়ান কাউন্সিল অব মেডিকেল রিসার্চের মহাপরিচালক বলরাম ভার্গব ও নীতি আয়োগের সদস্য (স্বাস্থ্য) ভি কে পল একযোগে বলেছেন, এই বছরটায় অন্তত উৎসবের দিনগুলো ঘরে বসে কাটান, যাতে আগামী বছর থেকে নিশ্চিন্তে আনন্দ করতে পারেন
শুক্রবার শুরু হয়েছে গণপতিপূজা, সামনের মাসে দুর্গাপূজা
কেরালায় ওনাম উৎসবের দরুন সংক্রমণ লাগামছাড়া হয়ে যায়
এখন অবশ্য দক্ষিণি ওই রাজ্যে দৈনিক সংক্রমণ ৩০-৩৫ হাজার থেকে কমে ২৫-২৬ হাজারে দাঁড়িয়েছে
দেশের সংক্রমণও যেখানে প্রায় ৫০ হাজারের কাছাকাছি পৌঁছে গিয়েছিল, তা কমে হয়েছে ৩৫ হাজার
