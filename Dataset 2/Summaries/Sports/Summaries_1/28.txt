পিএসজি, ম্যানসিটির নাম শুনতে শুনতে জানা গেল, নিজের সাবেক ক্লাব ম্যানচেস্টার ইউনাইটেডে ফিরেছেন ক্রিশ্চিয়ানো রোনাল্ডো
সেখানে সিআর সেভেন রূপেই দেখা যাবে তাকে
ওল্ড ট্রাফোর্ডে নিউ ক্যাসেলের বিরুদ্ধে ম্যাচ দিয়ে ফের শুরু হবে রোনাল্ডোর ইংলিশ প্রিমিয়ার লিগ মিশন
কিন্তু ১১ সেপ্টেম্বর হতে যাওয়া সেই ম্যাচ দেখতে পারবেন না তার মা মারিয়া ডলোরেস
ব্রিটিশ সংবাদমাধ্যম ডেইলি মেইলের সাংবাদিক পিয়ার্স মরগ্যানকে বিষয়টি নিশ্চিত করেছেন পর্তুগিজ তারকা নিজেই
আন্তর্জাতিক গণমাধ্যম সূত্রে জানা যায়, ২০০৫ সালে জীবনসঙ্গীকে (রোনাল্ডোর বাবা) হারিয়ে বিগত ১৬ বছর একাকী জীবন পার করছেন মারিয়া ডলোরেস
তাই ছেলের খেলা দেখার সময় মাঝেমধ্যে আবেগে উত্তেজিত হয়ে পড়েন তিনি
বেশি উত্তেজনায় অনেক বার তার জ্ঞান হারানোর ঘটনাও ঘটেছে
যে কারণে ম্যানইউতে তার পুনরাভিষেক ম্যাচটি যেন মা মারিয়া  ডলোরেস না দেখেন, সেটাকেই ভালো মনে করছেন রোনাল্ডো
