করোনা মহামারির মধ্যেই গত বছরের আগস্টে পিরোজপুরের মঠবাড়িয়ায় শুভ শীল (২০) নামের ছাত্রলীগের এক নেতার ডান হাতের কবজি কেটে নেওয়া হয়
এই উপজেলায় আওয়ামী লীগ এবং এর অঙ্গ ও ভ্রাতৃপ্রতিম সংগঠনের অভ্যন্তরীণ কোন্দল ও সংঘাত অনেক দিন ধরে চলে আসছে
করোনার সময় গত ১৯ মাসে অন্তত পাঁচটি সংঘর্ষের ঘটনা ঘটেছে এখানে
এরই মধ্যে কেন্দ্রীয় নেতা-মন্ত্রীসহ আওয়ামী লীগের প্রায় ৭০০ নেতা-কর্মী করোনায় মারা গেছেন
এই কঠিন সময়েও ক্ষমতাসীন দলের অভ্যন্তরীণ দ্বন্দ্ব-সংঘাত বন্ধ হয়নি
রাজনৈতিক সহিংসতা, এর সঙ্গে কারা জড়িত এবং এসব ঘটনায় হতাহতের তথ্য সংরক্ষণ করে মানবাধিকার সংস্থা আইন ও সালিশ কেন্দ্র (আসক)
আসকের হিসাব অনুসারে, ২০২০ সালের জানুয়ারি থেকে চলতি বছরের জুলাই পর্যন্ত ১৯ মাসে দেশে রাজনৈতিক হানাহানির ঘটনা ঘটেছে ৪৩৯টি
