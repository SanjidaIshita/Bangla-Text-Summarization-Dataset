বিদ্রোহ, পদত্যাগ, বলয়প্রথা—মাঠের রাজনীতির বাইরে এ বিষয়গুলো সিলেট বিএনপিকে সব সময় উষ্ণ রাখে
কমিটি গঠন নিয়ে অসন্তোষ থেকে বিএনপি ও স্বেচ্ছাসেবক দলের প্রায় তিন শ নেতা পদত্যাগ করেছেন
আছে তিন বছর ধরে বিএনপির জেলা ও মহানগর কমিটি না হওয়ার ক্ষোভ
এই অবস্থায় স্থানীয় বিএনপিতে গ্রহণযোগ্য একক নেতৃত্বের অনুপস্থিতির বিষয়টি আবার সামনে এসেছে
নাম প্রকাশ না করার শর্তে সিলেট বিএনপির একাধিক নেতা জানান, এখন দলের বড় একটি অংশের নেতৃত্ব দিচ্ছেন বিএনপির চেয়ারপারসন খালেদা জিয়ার উপদেষ্টা খন্দকার আবদুল মুক্তাদির
এর বাইরে প্রয়াত সাইফুর রহমানের অনুসারীদের নেতৃত্বে আছেন দলের কেন্দ্রীয় কমিটির সদস্য ও সিলেট সিটি করপোরেশনের মেয়র আরিফুল হক চৌধুরী
