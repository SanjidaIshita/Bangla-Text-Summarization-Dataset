নোয়াখালীতে আওয়ামী লীগের দুই পক্ষের পাল্টাপাল্টি হামলা ও ধাওয়ার সময় অস্ত্র উঁচিয়ে গুলি করা তরুণসহ চারজনকে গ্রেপ্তার করেছে সুধারাম থানার পুলিশ
এর মধ্যে মো. রাফেজকে (২৮) গুলি করা ব্যক্তি হিসেবে শনাক্ত করা হয়েছে
জেলা পুলিশের সংবাদ বিজ্ঞপ্তিতে তাঁকে সদর উপজেলা আওয়ামী লীগের সভাপতি শিহাব উদ্দিন শাহিনের অনুসারী হিসেবে উল্লেখ করা হয়েছে
জেলা পুলিশ সূত্রে জানা গেছে, অস্ত্র উঁচিয়ে গুলি করার ভিডিও চিত্রটি ভাইরাল হওয়ার পর উল্লেখিত চার ব্যক্তিকে গত মঙ্গলবার দিবাগত রাতে আটক করা হয়
এরপর প্রাথমিক জিজ্ঞাসাবাদ শেষে বুধবার বিকেলে সাধারণ ডায়েরি (জিডি) করে তাঁদের ৫৪ ধারায় আটক দেখিয়ে নোয়াখালীর চিফ জুডিশিয়াল ম্যাজিস্ট্রেট আদালতে পাঠানো হয়
