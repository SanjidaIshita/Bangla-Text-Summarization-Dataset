বিএনপির মহাসচিব মির্জা ফখরুল ইসলাম আলমগীর বলেছেন, আওয়ামী লীগ জিয়াউর রহমান সম্পর্কে অশ্লীল-অসভ্য কথা বলে
জিয়াউর রহমান ঘোষণা না দিলে তো মুক্তিযুদ্ধই শুরু হতো না
সরকারের প্রতি আহ্বান জানিয়ে মির্জা ফখরুল বলেন, এসব কটূক্তি বাদ দেন, মিথ্যাচার বাদ দেন, মানুষের সমস্যা সমাধানে এগিয়ে আসেন
ঠাকুরগাঁওয়ের বালিয়াডাঙ্গী উপজেলা বিএনপি আয়োজিত এক মতবিনিময় সভার প্রধান অতিথির বক্তব্যে এসব কথা বলেন বিএনপির মহাসচিব
সাম্প্রতিক সময়ে জিয়াউর রহমানের মুক্তিযুদ্ধে অবদান নিয়ে আওয়ামী লীগের একাধিক নেতার মন্তব্য রাজনীতিতে উত্তাপ ছড়িয়েছে
মির্জা ফখরুল আজ বলেন, জিয়াউর রহমান রণাঙ্গনে যুদ্ধ না করলে, এই দেশ স্বাধীন হতো না
বিএনপির মহাসচিব বলেন, আর এরা (আওয়ামী লীগ) কেমন ধর্মহীন ব্যক্তিতে পরিণত হয়েছে, যে তাঁর কবর নিয়ে কথা বলছে
