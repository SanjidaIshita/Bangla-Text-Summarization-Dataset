আগামী জাতীয় সংসদ নির্বাচন সামনে রেখে প্রস্তুতি নিতে দলীয় নেতাদের নির্দেশনা দিয়েছেন আওয়ামী লীগ সভানেত্রী ও প্রধানমন্ত্রী শেখ হাসিনা
আজ বৃহস্পতিবার দলের কার্যনির্বাহী সংসদের বৈঠক শেষে গণভবনের মূল দরজায় দাঁড়িয়ে আলোচনার বিষয়বস্তু সাংবাদিকদের জানাতে গিয়ে দলের সাধারণ সম্পাদক ওবায়দুল কাদের এ কথা বলেন
পরবর্তী নির্বাচনের ইশতেহারে কোন কোন বিষয় অন্তর্ভুক্ত করা হবে, তা হালনাগাদে উপকমিটিগুলোকে নির্দেশ দেওয়া হয়েছে
করোনার কারণে প্রায় এক বছর পর দলের কার্যনির্বাহী সংসদের বৈঠকে আগামী জাতীয় নির্বাচনের প্রস্তুতি নিয়ে কথা বললেন আওয়ামী লীগ সভানেত্রী
আওয়ামী লীগের সাধারণ সম্পাদক বলেন, যেখানে যেখানে সাংগঠনিক সমস্যা আছে, সেগুলোর সমাধান করা দরকার, এ বিষয়ে নির্দেশনা দিয়েছেন দলীয় সভাপতি
