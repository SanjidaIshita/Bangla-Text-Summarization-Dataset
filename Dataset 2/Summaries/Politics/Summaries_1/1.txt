নোয়াখালীর কোম্পানীগঞ্জ উপজেলা জাতীয় পার্টির (জাপা) সাধারণ সম্পাদক সাইফুল ইসলামকে তুলে নিয়ে নির্যাতনের প্রতিবাদ ও ঘটনার বিচারের দাবিতে বসুরহাট পৌরসভার মেয়র আবদুল কাদের মির্জা বিরুদ্ধে বিক্ষোভ মিছিল ও মানববন্ধন হয়েছে
প্রত্যক্ষদর্শী ও স্থানীয় সূত্রে জানা যায়, প্রতিবাদ কর্মসূচি ঘিরে সকাল থেকে শহরের সমবায় মার্কেটে জেলা জাপার কার্যালয়ে বিভিন্ন উপজেলা ও ইউনিয়ন থেকে জাতীয় পার্টি ও সহযোগী সংগঠনের নেতা-কর্মীরা সমবেত হন
এ সময় সাইফুল ইসলামের ওপর নির্যাতনের প্রতিবাদ ও বিচারের দাবিতে বসুরহাট পৌরসভার মেয়র আবদুল কাদের মির্জার বিরুদ্ধে স্লোগান দেওয়া হয় ও তাঁর দৃষ্টান্তমূলক শাস্তি দাবি করা হয়
বক্তারা বলেন, জাতীয় পার্টির নেতা সাইফুল ইসলামকে বসুরহাট পৌরসভার মেয়র আবদুল কাদের মির্জার নেতৃত্বে পৌরসভার টর্চার সেলে আটকে রেখে যে নির্যাতন করা হয়েছে, তা কোনো মানুষ কোনো মানুষকে করতে পারে না
