বিশ্বে বাংলাদেশের মানুষের মর্যাদা কমেছে বলে মন্তব্য করেছেন জাতীয় পার্টির (জাপা) চেয়ারম্যান ও সংসদে বিরোধীদলীয় উপনেতা জি এম কাদের
জি এম কাদের বলেন, পররাষ্ট্রমন্ত্রী কয়েকটি দেশ সফর করে করোনার টিকা না পেয়ে দেশে এসে গভীর হতাশা প্রকাশ করেছেন
বিশ্বে বাংলাদেশের মর্যাদা আরও বৃদ্ধি পেয়েছে পররাষ্ট্রমন্ত্রীর এমন বক্তব্য উদ্ধৃত করে জাপার চেয়ারম্যান বলেন, বিশ্বে বাংলাদেশের প্রধানমন্ত্রী ও মন্ত্রিপরিষদের মর্যাদা বাড়তে পারে, কিন্তু সাধারণ মানুষের মর্যাদা মোটেও বাড়েনি, বরং কমেছে
তাই এখন বাংলাদেশি পাসপোর্ট নিয়ে কেউ দেশের বাইরে গেলে নানা রকম হয়রানির শিকার হতে হচ্ছে
জাপার এই নেতা বলেন, দলীয়করণের কারণে দেশে সুশাসন নেই
জাতীয় পার্টির শাসনামলে কেউ আইনের ঊর্ধ্বে ছিল না
জি এম কাদের দলের নেতা-কর্মীদের দল শক্তিশালী করার নির্দেশনা দিয়ে বলেন, জাতীয় পাটি প্রতিটি নির্বাচনে অংশ নেবে
