চট্টগ্রাম ও নোয়াখালীতে রাজনৈতিক শক্তি প্রদর্শন ও আধিপত্য বিস্তারসহ বিভিন্ন মারামারিতে গত সাড়ে তিন বছরে অস্ত্রবাজির অন্তত ১৩টি ঘটনা প্রকাশ্যে এসেছে
এসব ঘটনায় অস্ত্র হাতে থাকা ১৯ জনের ছবি ও ভিডিও চিত্র সামাজিক যোগাযোগমাধ্যমে ছড়িয়ে পড়ে
২০১৮ সালের জানুয়ারি থেকে চলতি বছরের ৫ সেপ্টেম্বর পর্যন্ত এসব অস্ত্রবাজির ঘটনার মধ্যে নয়টি চট্টগ্রামে এবং চারটি নোয়াখালীতে ঘটে
এসব ঘটনায় মামলা হয়েছে নয়টি, চট্টগ্রামের চারটি ঘটনায় কোনো মামলা হয়নি
সর্বশেষ গত রোববার নোয়াখালী জেলা শহরে আওয়ামী লীগের দুই পক্ষের মধ্যে পাল্টাপাল্টি হামলা ও ধাওয়া চলাকালে চার তরুণের হাতে প্রকাশ্যে অস্ত্র দেখা গেছে
