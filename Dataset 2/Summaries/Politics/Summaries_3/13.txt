রাজধানীর ভাটারা থানার মামলায় জামায়াতের নায়েবে আমির ও সাবেক সাংসদ আ ন ম শামসুল ইসলামসহ দুজনকে চার দিন রিমান্ডে নিয়ে জিজ্ঞাসাবাদ করার অনুমতি দিয়েছেন আদালত
পুলিশের আবেদনের পরিপ্রেক্ষিতে ঢাকার চিফ মেট্রোপলিটন ম্যাজিস্ট্রেট আদালত আজ শুক্রবার এই আদেশ দেন
আদালত–সংশ্লিষ্ট সূত্রগুলো বলছে, ৭ সেপ্টেম্বর রাজধানীর ভাটারা থানায় করা সন্ত্রাসবিরোধী আইনের মামলায় এ দুজনকে ১০ দিন রিমান্ডে নেওয়ার আবেদন করে পুলিশ
আসামিপক্ষ থেকে রিমান্ড বাতিল চেয়ে জামিনের আবেদন করা হয়
