নোয়াখালীতে আওয়ামী লীগের দুই পক্ষের পাল্টাপাল্টি হামলা ও ধাওয়ার সময় অস্ত্র উঁচিয়ে গুলি করা তরুণসহ চারজনকে গ্রেপ্তার করেছে সুধারাম থানার পুলিশ
এর মধ্যে মো. রাফেজকে (২৮) গুলি করা ব্যক্তি হিসেবে শনাক্ত করা হয়েছে
রাফেজ জেলা ছাত্রলীগের প্রশিক্ষণবিষয়ক সম্পাদক বলে দলীয় সূত্রে জানা গেছে
গ্রেপ্তার বাকি তিনজন হলেন বেগমগঞ্জের চৌমুহনী পৌরসভার হাজীপুর এলাকার মৃত শাহজাহানের ছেলে মো. আবুল হায়াত রায়হান ওরফে খালাশী রায়হান (২৬), সদর উপজেলার পশ্চিম শুল্যকিয়া গ্রামের আবদুল খালেকের ছেলে মো. ইউনুছ (৪০) ও কাশিপুর গ্রামের মৃত নুর মোহাম্মদের ছেলে নুরুল আমিন (৩৯)
জেলা পুলিশ সূত্রে জানা গেছে, অস্ত্র উঁচিয়ে গুলি করার ভিডিও চিত্রটি ভাইরাল হওয়ার পর উল্লেখিত চার ব্যক্তিকে গত মঙ্গলবার দিবাগত রাতে আটক করা হয়
