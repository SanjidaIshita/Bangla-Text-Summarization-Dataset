করোনা মহামারির মধ্যেই গত বছরের আগস্টে পিরোজপুরের মঠবাড়িয়ায় শুভ শীল (২০) নামের ছাত্রলীগের এক নেতার ডান হাতের কবজি কেটে নেওয়া হয়
এই উপজেলায় আওয়ামী লীগ এবং এর অঙ্গ ও ভ্রাতৃপ্রতিম সংগঠনের অভ্যন্তরীণ কোন্দল ও সংঘাত অনেক দিন ধরে চলে আসছে
করোনার সময় গত ১৯ মাসে অন্তত পাঁচটি সংঘর্ষের ঘটনা ঘটেছে এখানে
শুভ শীলের সঙ্গে গত বুধবার রাতে ফোনে এই প্রতিবেদকের কথা হয়
তিনি বলেন, রাজনীতি করার জন্য জীবনের এত বড় ক্ষতি হয়ে যাবে, তা ভাবনায়ও ছিল না, তাঁর জীবন এখন দুর্বিষহ
তিনি বলেন, তাঁকে হামলা করা কয়েকজন কারাগারে আছেন, কয়েকজন অভিযুক্ত জামিনে মুক্ত হয়ে গেছেন
এই কঠিন সময়েও ক্ষমতাসীন দলের অভ্যন্তরীণ দ্বন্দ্ব-সংঘাত বন্ধ হয়নি
