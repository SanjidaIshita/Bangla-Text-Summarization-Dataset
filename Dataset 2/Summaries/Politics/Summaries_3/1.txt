নোয়াখালীর কোম্পানীগঞ্জ উপজেলা জাতীয় পার্টির (জাপা) সাধারণ সম্পাদক সাইফুল ইসলামকে তুলে নিয়ে নির্যাতনের প্রতিবাদ ও ঘটনার বিচারের দাবিতে বসুরহাট পৌরসভার মেয়র আবদুল কাদের মির্জা বিরুদ্ধে বিক্ষোভ মিছিল ও মানববন্ধন হয়েছে
প্রত্যক্ষদর্শী ও স্থানীয় সূত্রে জানা যায়, প্রতিবাদ কর্মসূচি ঘিরে সকাল থেকে শহরের সমবায় মার্কেটে জেলা জাপার কার্যালয়ে বিভিন্ন উপজেলা ও ইউনিয়ন থেকে জাতীয় পার্টি ও সহযোগী সংগঠনের নেতা-কর্মীরা সমবেত হন
মিছিলকারীরা শহরের প্রধান সড়ক প্রদক্ষিণ শেষে টাউন হল মোড়ে গিয়ে মানববন্ধন করেন
এ সময় সাইফুল ইসলামের ওপর নির্যাতনের প্রতিবাদ ও বিচারের দাবিতে বসুরহাট পৌরসভার মেয়র আবদুল কাদের মির্জার বিরুদ্ধে স্লোগান দেওয়া হয় ও তাঁর দৃষ্টান্তমূলক শাস্তি দাবি করা হয়
