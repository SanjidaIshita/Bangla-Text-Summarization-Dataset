এক নারীকে যৌন হয়রানির ভিডিও ভাইরাল হওয়ার পর ঢাকা সবুজবাগ থানা আওয়ামী লীগের নেতা চিত্তরঞ্জন দাসের বিরুদ্ধে মামলা হয়েছে
সবুজবাগ থানা আওয়ামী লীগের সাধারণ সম্পাদক চিত্তরঞ্জন ঢাকা দক্ষিণ সিটি করপোরেশনের (ডিএসসিসি) ৫ নম্বর ওয়ার্ডের কাউন্সিলর
তাঁর বিরুদ্ধে ওই নারীর অভিযোগ, দরজা বন্ধ করে তাঁর শ্লীলতাহানি করা হয়েছে
পুলিশের সবুজবাগ জোনের সহকারী কমিশনার মনতোষ বিশ্বাস প্রথম আলোকে বলেন, ওই নারী গত শনিবার মামলা করেছেন
এ বিষয়ে জানতে চাইলে চিত্তরঞ্জন দাস প্রথম আলোকে বলেন, ওই সময় নাটকের রিহার্সাল দিচ্ছিলাম, নাটকের নাম ঢাকার অসুখ ডাক্তার চাই
নারীর অভিযোগ অস্বীকার করে তিনি বলেন, মন্দিরের সম্পত্তি দখল নিয়ে তাঁর শ্বশুরের সঙ্গে দীর্ঘদিন ধরে মামলা চলছে
