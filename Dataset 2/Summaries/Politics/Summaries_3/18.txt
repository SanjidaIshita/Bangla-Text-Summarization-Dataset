আওয়ামী লীগ জনগণের আশা-আকাঙ্ক্ষা, ইচ্ছা, মালিকানা সম্পূর্ণভাবে ধ্বংস করে দিয়ে শুধু কয়েকজন ব্যক্তি ও আমলার সঙ্গে যোগসাজশে দেশকে শোষণ করছে
এটা আমার কথা নয়, বাংলাদেশ দুর্নীতিতে এমন পর্যায়ে গেছে, বিদেশি পত্রপত্রিকা ও সংস্থার জরিপেও সেটা বেরিয়ে এসেছে, আজ মানুষ ন্যায়বিচার পাচ্ছে না
ঠাকুরগাঁওয়ে সাংগঠনিক সফরে এসে আজ বৃহস্পতিবার সকাল সাড়ে ১০টায় বিএনপির মহাসচিব মির্জা ফখরুল ইসলাম আলমগীর তাঁর নিজ বাসভবনে সাংবাদিকদের সঙ্গে আলাপকালে এসব কথা বলেন
যে আওয়ামী লীগ একসময় জনগণের অধিকারের জন্য আন্দোলন–সংগ্রাম ও যুদ্ধ করেছে, সেই আওয়ামী লীগ আজ পুরোপুরিভাবে গোটা দেশের জনগণকে শোষণকারী ও নির্যাতনকারী দলে পরিণত হয়েছে
জনগণের সুখ-দুঃখ, আশা-আকাঙ্ক্ষার সঙ্গে তাদের সম্পর্ক নেই
