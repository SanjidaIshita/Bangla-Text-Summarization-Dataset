বহির্বিশ্বে বাংলাদেশের চিংড়ির ব্যাপক চাহিদা রয়েছে
অথচ এ দেশে প্রতিবছর চিংড়ি উৎপাদন কমে যাচ্ছে
এতে রপ্তানিকারকেরা যেমন ক্ষতিগ্রস্ত হচ্ছেন, তেমনি দেশ বৈদেশিক মুদ্রা উপার্জন থেকে বঞ্চিত হচ্ছে
এমন পরিস্থিতিতে দেশের উপকূলীয় অঞ্চলকে চিংড়ি জোন ঘোষণার দাবি জানিয়েছেন রপ্তানিকারকেরা
গতকাল বুধবার বাংলাদেশ জাতীয় মৎস্য সপ্তাহ উদ্‌যাপন কমিটি খুলনা জেলা শাখা আয়োজিত মৎস্য খাতে বর্তমান সরকারের অগ্রগতি ও সাফল্য -শীর্ষক এক সেমিনারে রপ্তানিকারকেরা এ দাবি জানান
২০১৭-১৮ অর্থবছরে ২ লাখ ৪৭ হাজার ২১৩ মেট্রিক টন ও ২০১৮-১৯ অর্থবছরে ২ লাখ ৩৯ হাজার ৮৫৫ মেট্রিক টন চিংড়ি উৎপাদিত হয়েছে
সর্বশেষ ২০২০-২১ অর্থবছরে চিংড়ি চাষের পরিধি ও উৎপাদন আরও কমেছে
দেশে চিংড়ি চাষে অবকাঠামোর উন্নয়ন করা হলে প্রতিবছর চিংড়ির উৎপাদন ২ লাখ মেট্রিক টন থেকে ১০ লাখ মেট্রিক টনে উন্নীত করা সম্ভব বলে মনে করেন বক্তারা
