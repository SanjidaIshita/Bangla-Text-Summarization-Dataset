করোনায় গত দেড় বছরে কাপড় ধোয়ার যন্ত্র বা ওয়াশিং মেশিনের বিক্রি বেড়ে দ্বিগুণ হয়ে গেছে
অন্যদিকে ভাইরাসের সংক্রমণ থেকে বাঁচতে বাসাবাড়িতে সাহায্যকারীর প্রবেশে ছিল কড়াকড়ি
দুইয়ে মিলে করোনা পৌষ মাস হয়ে দেখা দেয় কাপড় ধোয়ার যন্ত্রের ব্যবসার জন্য
গত বছর করোনার শুরুতে সাধারণ ছুটি ঘোষণার পর বাড়িতে বাড়িতে গৃহকাজে সহায়তাকারীদের আসা বন্ধ হয়ে যায়
তাতে রাতারাতি বিক্রি বেড়ে যায় কাপড় ধোয়ার যন্ত্রের
২০১৯ সালে কাপড় ধোয়ার এই যন্ত্র বিক্রি হয়েছিল এক লাখ ইউনিট
২০২১ সালের ৮ মাসেই বিক্রি হয়েছে ২ থেকে ২ লাখ ২০ হাজার ইউনিট
যন্ত্রের কার্যক্ষমতা, ধারণক্ষমতা ও বিদ্যুৎ ব্যবহারের ওপর নির্ভর করে বাজারে নয় হাজার থেকে দেড় লাখ টাকা পর্যন্ত দামের কাপড় ধোয়ার যন্ত্র রয়েছে
