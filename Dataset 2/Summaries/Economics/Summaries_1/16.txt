করোনাভাইরাস মহামারীতে তাঁতিদের জন্য সরকারের দেওয়া শুল্কমুক্ত কাঁচামাল আমদানি সুবিধা থেকে বঞ্চিত করার অভিযোগ উঠেছে একটি চক্রের বিরুদ্ধে
সরকার বিভিন্ন সময় প্রণোদনা, ঋণ সহায়তা ও শুল্কমুক্ত কাঁচামাল আমদানির সুবিধা দিলেও তাঁতিদের সরলতা ও অজ্ঞতার সুযোগ নিয়ে কিছু লোক তাদের বঞ্চিত করছে বলে তাঁতিদের অভিযোগ
সরকারের শুল্কমুক্ত সুবিধা এভাবে হরিলুট হওয়ায় তাঁত বোর্ড ইতিমধ্যে এই সুবিধার প্রকল্প প্রায় বন্ধ করে দিয়েছে
বাংলাদেশ তাঁত বোর্ড ও স্থানীয় তাঁতিরা জানান, ২০১৯ সালের ১১ এপ্রিল ৯ কোটি ৬৭ লাখ ৫০ হাজার টাকার সুতা, সোডিয়াম সালফাইডসহ বিভিন্ন কাঁচামাল শুল্কমুক্ত সুবিধায় আমদানির অনুমতি পায় গয়েশপুর ২ নম্বর ওয়ার্ড প্রাথমিক তাঁতি সমিতি
প্রান্তিক তাঁতিদের নামে এসব কাঁচামাল আমদানি হলেও তারা এই বিষয়ে কিছু জানতে পারেননি
