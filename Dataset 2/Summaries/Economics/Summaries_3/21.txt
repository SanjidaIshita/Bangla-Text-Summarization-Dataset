বিতর্কিত ই-কমার্স প্ল্যাটফর্মে সন্দেহজনক লেনদেনে জড়িত কিছু অ্যাকাউন্টের তথ্য একাধিক নিয়ন্ত্রণ সংস্থা ও আইনশৃঙ্খলা বাহিনীর কাছে হস্তান্তর করেছে নগদ
শনিবার ডাক বিভাগের এই মোবাইল ফাইন্যান্সিয়াল সার্ভিসের পক্ষ থেকে সংবাদ বিজ্ঞপ্তিতে এ তথ্য দিয়ে সাময়িকভাবে অ্যাকাউন্টগুলোর লেনদেন স্থগিত করা হয়েছে বলেও জানানো হয়
বিজ্ঞপ্তিতে বলা হয়, বিষয়টি নিয়ে কাউন্টার টেরোরিজম অ্যান্ড ট্রান্সন্যাশনাল ক্রাইম (সিটিটিসি) ইউনিটে আনুষ্ঠানিক অভিযোগ করা হয়েছে
অ্যাকাউন্টগুলোর তালিকা বাংলাদেশ ফাইন্যান্সিয়াল ইন্টেলিজেন্স ইউনিট (বিএফআইইউ), বাংলাদেশ টেলিযোগাযোগ নিয়ন্ত্রণ কমিশন (বিটিআরসি) এবং র‌্যাপিড অ্যাকশন ব্যাটালিয়ন (র‌্যাব) এর কাছে হস্তান্তর করা হয়েছে
