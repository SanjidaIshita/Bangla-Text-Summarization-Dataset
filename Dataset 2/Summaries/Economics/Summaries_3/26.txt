কর অবকাশসহ নানা সুবিধা থাকার পরও সরকারি-বেসরকারি অংশীদারত্বে বা পিপিপিতে বিনিয়োগে আগ্রহ দেখাচ্ছেন না বেসরকারি খাতের উদ্যোক্তারা
এ অবস্থায় পিপিপি থেকে ঢালাও প্রণোদনা তুলে নেওয়ার সিদ্ধান্ত নিতে যাচ্ছে সরকার
পিপিপি কর্তৃপক্ষের তথ্য অনুযায়ী, বর্তমানে জাতীয় মহাসড়ক, এক্সপ্রেসওয়ে, বন্দর, টানেলসহ মোট ১৪ ধরনের প্রকল্পে কর অবকাশ সুবিধা রয়েছে
কোনো বিনিয়োগকারী এই ১৪ ধরনের প্রকল্পে বিনিয়োগ করলে তাঁকে ১০ বছরের জন্য কর অবকাশ সুবিধা দেওয়া হয়
পাশাপাশি এসব প্রকল্পের জন্য পণ্য আমদানিতে শুল্কমুক্ত সুবিধা দেওয়ার ঘোষণা দেওয়া আছে
জানতে চাইলে পিপিপি কর্তৃপক্ষের মহাপরিচালক ফারুক আহমেদ প্রথম আলোকে বলেন, চলমান প্রকল্পগুলোর ক্ষেত্রে প্রণোদনার সুবিধা চালু থাকবে
কিন্তু নতুন করে পিপিপিতে প্রকল্প বাস্তবায়নের ক্ষেত্রে কর অবকাশসহ নানা প্রণোদনা দেওয়া হবে যাচাই-বাছাইয়ের পর
