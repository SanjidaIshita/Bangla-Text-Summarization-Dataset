বাংলাদেশের রপ্তানিকারকদের সবারই রপ্তানি করা পণ্য ফেরত আসার অভিজ্ঞতা কমবেশি আছে
সংশ্লিষ্ট সূত্রে জানা গেছে, এই করোনাকালে পণ্য ফেরত আসার পরিমাণ আরও বেড়েছে
সে জন্য রপ্তানিকারকদের লোকসান ঠেকাতে সম্প্রতি জাতীয় রাজস্ব বোর্ড (এনবিআর) নতুন আদেশ জারি করেছে
এত দিন ফেরত আসা পণ্য ছয় মাসের মধ্যে আবার রপ্তানি করলে কোনো শুল্ক-কর দিতে হতো না
রপ্তানিকারকদের, বিশেষ করে তৈরি পোশাক রপ্তানিকারকদের দাবির প্রেক্ষাপটে এই সময়সীমা ছয় মাস থেকে বাড়িয়ে এক বছর করেছে জাতীয় রাজস্ব বোর্ড (এনবিআর)
এনবিআরের নতুন আদেশে বলা হয়েছে, এভাবে মালামাল ফেরত আনা হলে শুল্ক-কর দিতে হবে না
তবে শর্ত হলো, এক বছরের মধ্যে ওই মালামাল আবার রপ্তানি করতে হবে
