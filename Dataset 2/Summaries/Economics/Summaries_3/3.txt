সাধারণত অর্থবছরের প্রথমার্ধে বাজেট বাস্তবায়ন যেমন ধীর হয়, তেমনি রাজস্ব আহরণের গতিও থাকে প্রায় একই রকম
যেমন চলতি ২০২১-২২ অর্থবছরের প্রথম মাস জুলাইয়ে বার্ষিক উন্নয়ন কর্মসূচির (এডিপি) মাত্র দেড় শতাংশ বাস্তবায়িত হয়েছে
অর্থ বিভাগ এরই মধ্যে সব মন্ত্রণালয় ও বিভাগে চিঠি পাঠিয়ে ১৫ সেপ্টেম্বরের মধ্যে বাজেট বাস্তবায়ন পরিকল্পনা এবং এখন থেকে প্রতি প্রান্তিক (তিন মাস) শেষ হওয়ার পরের এক মাসের মধ্যে বাজেট বাস্তবায়ন পরিবীক্ষণ প্রতিবেদন দাখিল করতে বলেছে
চিঠিতে বলা হয়েছে, বিভিন্ন পরিষেবা (ইউটিলিটি বিল) পরিশোধ, মেরামত, সংরক্ষণ, নির্মাণ ও পূর্ত, মালামাল কেনা ও সংগ্রহের ক্ষেত্রে অর্থবছরের শেষ দিকে পদক্ষেপ নেওয়া হয়
অর্থ বিভাগের অতিরিক্ত সচিব নাজমা মোবারেক স্বাক্ষরিত ওই চিঠিতে বলা হয়, সরকারের আয় ও ব্যয়ের মধ্যে ভারসাম্যহীনতার অন্যতম কারণ হচ্ছে রাজস্ব আহরণ ও সরকারি অর্থ ব্যয়ের ক্ষেত্রে সুষ্ঠু পরিকল্পনা না থাকা
আগাম পরিকল্পনা গ্রহণ করে তা বাস্তবায়ন করলেই অপরিকল্পিত সরকারি ঋণ এড়ানো যাবে
২০১৮-২০২১—এই তিন অর্থবছরের বাজেটে যেসব কার্যক্রম হাতে নেওয়া হয়েছিল, সেগুলো এখনো বাস্তবায়নাধীন রয়েছে উল্লেখ করে অর্থ বিভাগ বলেছে, সুষ্ঠুভাবে বাস্তবায়নের জন্য প্রতিটি মন্ত্রণালয়, বিভাগ ও সংস্থাকে অর্থবছরের শুরুতেই সুনির্দিষ্ট পরিকল্পনা নিতে হবে
অর্থ বিভাগের অতিরিক্ত সচিব নাজমা মোবারেক প্রথম আলোকে বলেন, আর্থিক খাতের শৃঙ্খলার জন্যই চিঠি দেওয়া হয়েছে
