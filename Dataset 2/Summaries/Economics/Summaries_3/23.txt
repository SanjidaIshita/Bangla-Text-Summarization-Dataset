বেআইনিভাবে বেশ কয়েকটি বিমা কোম্পানি ব্যাংকের মতো আমানত সংগ্রহ করছে
আইনি জটিলতা এড়াতে এসব সঞ্চয়ী স্কিম বা পলিসির নামের পেছনে বিমা শব্দ ব্যবহার করা হচ্ছে
গত ৩১ মে বাংলাদেশ ফিন্যান্সিয়াল ইন্টেলিজেন্স ইউনিটের (বিএফআইইউ) কেন্দ্রীয় টাস্কফোর্সের ১২তম সভা ভার্চুয়ালি অনুষ্ঠিত হয়
সেখানে বিমা কোম্পানিগুলোর অবৈধভাবে আমানত সংগ্রহের বিষয়ে আলোচনা হয়
এর ভিত্তিতে বেশকিছু বিমা কোম্পানির ওয়েবসাইট ঘেঁটে আমানত সংগ্রহের সত্যতা পাওয়া গেছে
কয়েকটি কোম্পানির ওয়েবসাইটে দেখা যায়, একটি কোম্পানি তাদের ওয়েবসাইটে মানুষকে সঞ্চয়মুখী করতে নানা স্লোগানে আমানত সংগ্রহ করছে
এছাড়া প্রতিষ্ঠানটির ডিপোজিট পেনশন স্কিম (এফডিপিএস-মুনাফাসহ) নামে একটি বিমা প্রকল্প রয়েছে
