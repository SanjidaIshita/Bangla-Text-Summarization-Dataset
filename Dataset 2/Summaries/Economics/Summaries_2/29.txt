করোনায় গত দেড় বছরে কাপড় ধোয়ার যন্ত্র বা ওয়াশিং মেশিনের বিক্রি বেড়ে দ্বিগুণ হয়ে গেছে
কাপড় ধোয়ার যন্ত্র আমদানি ও প্রস্তুতকারক প্রতিষ্ঠানগুলো বলছে, করোনার আগে স্বাভাবিক সময়ে কাপড় ধোয়ার যন্ত্রের বিক্রিতে বার্ষিক প্রবৃদ্ধি ছিল ১৫ শতাংশ
গত বছর করোনার শুরুতে সাধারণ ছুটি ঘোষণার পর বাড়িতে বাড়িতে গৃহকাজে সহায়তাকারীদের আসা বন্ধ হয়ে যায়
তাতে রাতারাতি বিক্রি বেড়ে যায় কাপড় ধোয়ার যন্ত্রের
২০১৯ সালে কাপড় ধোয়ার এই যন্ত্র বিক্রি হয়েছিল এক লাখ ইউনিট
২০২১ সালের ৮ মাসেই বিক্রি হয়েছে ২ থেকে ২ লাখ ২০ হাজার ইউনিট
চলতি বছরের বাকি সময়টাতেও বিক্রির ধারা ঊর্ধ্বমুখী থাকবে বলে মনে করছেন ব্যবসায়ীরা
দেশের বাজারে দেশি-বিদেশি মিলিয়ে ২০টির বেশি ব্র্যান্ডের কাপড় ধোয়ার যন্ত্র বিক্রি হয়
