সাধারণত অর্থবছরের প্রথমার্ধে বাজেট বাস্তবায়ন যেমন ধীর হয়, তেমনি রাজস্ব আহরণের গতিও থাকে প্রায় একই রকম
যেমন চলতি ২০২১-২২ অর্থবছরের প্রথম মাস জুলাইয়ে বার্ষিক উন্নয়ন কর্মসূচির (এডিপি) মাত্র দেড় শতাংশ বাস্তবায়িত হয়েছে
এ রকম অবস্থা থেকে উত্তরণ চায় অর্থ মন্ত্রণালয়ের অর্থ বিভাগ
তাই সব মন্ত্রণালয় ও বিভাগের কাছে অর্থ বিভাগ বাজেট বাস্তবায়নের পরিকল্পনা চেয়েছে
অভিজ্ঞতার কথা উল্লেখ করে অর্থ বিভাগ বলেছে, অর্থবছরের প্রথমার্ধে মন্ত্রণালয়, বিভাগ ও অন্যান্য প্রতিষ্ঠানের বাজেট বাস্তবায়ন ধীর গতিতে চলে
২০১৮-২০২১—এই তিন অর্থবছরের বাজেটে যেসব কার্যক্রম হাতে নেওয়া হয়েছিল, সেগুলো এখনো বাস্তবায়নাধীন রয়েছে উল্লেখ করে অর্থ বিভাগ বলেছে, সুষ্ঠুভাবে বাস্তবায়নের জন্য প্রতিটি মন্ত্রণালয়, বিভাগ ও সংস্থাকে অর্থবছরের শুরুতেই সুনির্দিষ্ট পরিকল্পনা নিতে হবে
অর্থ বিভাগ প্রতিবছরই এই সময়ে একই ধরনের চিঠি দিয়ে থাকে
কিন্তু কোনো মন্ত্রণালয় ও বিভাগই তা ভালোভাবে পরিপালন করে না
