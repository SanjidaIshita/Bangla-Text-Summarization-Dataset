পণ্যের প্রযুক্তিগত গবেষণা ও উন্নয়ন সম্পর্কে জানাতে রিসার্চ অ্যান্ড ইনোভেশন সামিট-২০২১ আয়োজন করেছে ওয়ালটন
এক সংবাদ বিজ্ঞপ্তিতে ওয়ালটন জানায়, সম্মেলনে দেশীয় প্রযুক্তিপণ্য উৎপাদন শিল্পে ওয়ালটনের অগ্রগতি, পণ্য উৎপাদনে নতুন প্রযুক্তির ব্যবহার, গবেষণা কর্ম আর উদ্ভাবনী কার্যক্রম প্রদর্শন এবং এসংক্রান্ত জ্ঞান বিনিময় করা হয়েছে
সম্মেলনে ব্র্যাক বিশ্ববিদ্যালয়ের সম্মানীয় অধ্যাপক কম্পিউটার বিজ্ঞানী অধ্যাপক ড. কায়কোবাদ, ওয়ালটন হাই-টেক ইন্ডাস্ট্রিজের ভাইস চেয়ারম্যান এস এম শামসুল আলম এবং ব্যবস্থাপনা পরিচালক ও প্রধান নির্বাহী কর্মকর্তা গোলাম মুর্শেদ অংশ নেন
এসময় দেশীয় পণ্য উৎপাদনে প্রযুক্তিগত অগ্রগতি, গবেষণা এবং উদ্ভাবনী কার্যক্রমসমূহ ব্যাখ্যা করেন ওয়ালটনের প্রতিটি পণ্যের দায়িত্বপ্রাপ্ত আরএন্ডডি প্রকৌশলীরা
