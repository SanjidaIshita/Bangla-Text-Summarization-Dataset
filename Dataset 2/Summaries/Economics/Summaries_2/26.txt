কর অবকাশসহ নানা সুবিধা থাকার পরও সরকারি-বেসরকারি অংশীদারত্বে বা পিপিপিতে বিনিয়োগে আগ্রহ দেখাচ্ছেন না বেসরকারি খাতের উদ্যোক্তারা
এ কারণে গত এক যুগেও পিপিপির আওতায় দেশে বড় কোনো অবকাঠামো গড়ে ওঠেনি
এ অবস্থায় পিপিপি থেকে ঢালাও প্রণোদনা তুলে নেওয়ার সিদ্ধান্ত নিতে যাচ্ছে সরকার
পিপিপি কর্তৃপক্ষের তথ্য অনুযায়ী, বর্তমানে জাতীয় মহাসড়ক, এক্সপ্রেসওয়ে, বন্দর, টানেলসহ মোট ১৪ ধরনের প্রকল্পে কর অবকাশ সুবিধা রয়েছে
কোনো বিনিয়োগকারী এই ১৪ ধরনের প্রকল্পে বিনিয়োগ করলে তাঁকে ১০ বছরের জন্য কর অবকাশ সুবিধা দেওয়া হয়
কিন্তু সর্বশেষ সভায় সিদ্ধান্ত হয়েছে, এখন থেকে বেসরকারি বিনিয়োগকারীকে এই সুবিধা ঢালাও দেওয়া যাবে না
তবে যাঁরা এরই মধ্যে এ কর অবকাশসহ নানা সুবিধা পেয়ে গেছেন, তাঁদের ক্ষেত্রে তা অব্যাহত থাকবে
