আফগানিস্তানে একের পর এক গুরুত্বপূর্ণ শহর দখল করছে তালেবান
তাদের আক্রমণ ঠেকাতে না পেরে ভেঙে পড়ছে দেশটির নিরাপত্তা বাহিনী
আফগান সরকারের দুর্দশা বাড়িয়েছে ওয়াশিংটন
কাবুল থেকে নিজ দেশের নাগরিকদের সরিয়ে নেওয়ার ঘোষণা দিয়েছে যুক্তরাষ্ট্র
এর মধ্য দিয়ে প্রায় দুই দশক ধরে চলা যুদ্ধের পর আফগানিস্তানে মার্কিন উপস্থিতির প্রতীকী ও বিশৃঙ্খল সমাপ্তি ঘটছে
তালেবানের হাতে আফগানিস্তানের অধিকাংশ শহর ও গ্রামাঞ্চল পতনের পর বর্তমান পরিস্থিতি নিয়ে বেশ কিছু প্রশ্ন তৈরি হয়েছে
এসব প্রশ্নের উত্তর পরিস্থিতি বুঝতে সাহায্য করতে পারে
তালেবান যা চায় তা বলা থেকে কখনো পিছপা হয়নি
তারা পুরোপুরি ইসলামি রাষ্ট্রের পুনরুত্থান চাইছে
এর আগে ১৯৯৬ থেকে ২০০১ সাল পর্যন্ত শাসনামলে তারা সেই রাষ্ট্র তৈরি করেছিল
কিন্তু কীভাবে তালেবান লক্ষ্য অর্জন করবে, তা নিয়ে অনেক ব্যাখ্যা-বিশ্লেষণ হয়েছে
কখনো বলা হয়েছে তারা আলোচনার মাধ্যমে বা কঠোর হামলার মাধ্যমে বা উভয় কৌশল গ্রহণের মাধ্যমে ক্ষমতা দখল করবে
শেষ পর্যন্ত তাদের সামরিক শক্তিই কার্যকর প্রমাণিত হয়েছে
তালেবান যোদ্ধারা দেশজুড়ে লক্ষ্যবস্তুতে বহুমুখী আক্রমণ করে সরকারি বাহিনীকে হকচকিয়ে দিয়েছে
