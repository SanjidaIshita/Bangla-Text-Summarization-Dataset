সদ্য ঘোষিত ৯৩তম একাডেমি অ্যাওয়ার্ডে সেরা পরিচালকের পুরস্কার জয় করেছেন চীনা নারী নির্মাতা ক্লোয়ি ঝাও
শুধু তাই নয়, তার পরিচালিত নোম্যাডল্যান্ড ছবিটিও জিতে নিয়েছে সেরা ছবির পুরস্কার
হাতে রয়েছে বিশ্বখ্যাত প্রযোজনা প্রতিষ্ঠান মারভেল স্টুডিওর বিগ বাজেটের অ্যাকশন ছবি ইটারনালস
ড্রাকুলা চরিত্র নিয়ে ওয়েস্টার্ন-সায়েন্স ফিকশন একটি ছবির কাজও আছে
এত ব্যস্ত এবং গুণী এ নির্মাতা কিনা খোদ নিজ দেশেই অবহেলিত, পরবাসী
রয়টার্স জানিয়েছে, চীনের সম্প্রচার কর্তৃপক্ষ চলতি বছর মার্চেই ঠিক করে রেখেছিল, অনলাইন স্ট্রিমিং প্ল্যাটফরমগুলোতে এবারের অস্কার তারা দেখাবে না
গত ৫৯ বছর ধরে ঠিকই অস্কারের অনুষ্ঠান দেখিয়ে আসছিল হংকংয়ের জনপ্রিয় টিভি চ্যানেল টিভিবি
অথচ হুট করে তারাও সিদ্ধান্ত নিল এবারের অস্কার সম্প্রচার করবে না
