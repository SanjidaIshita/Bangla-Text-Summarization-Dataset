করোনা কেড়ে নিল বিনোদন দুনিয়ার আরেক তারকাকে
মারা গেছেন কিল বিল, দ্য স্ট্রিট ফাইটার সহ শতাধিক চলচ্চিত্রের অভিনেতা সনি চিবা
বৃহস্পতিবার দিবাগত রাতে চিকিৎসাধীন অবস্থায় টোকিওর কাছাকাছি এক হাসপাতালে শেষনিশ্বাস ত্যাগ করেন তিনি
শুক্রবার তাঁর ব্যবস্থাপক এক বিবৃতির মাধ্যমে তাঁর মৃত্যুর খবরটি নিশ্চিত করেন
আরও জানানো হয়, চলতি মাসের ৮ তারিখ থেকে কোভিড-১৯-এর চিকিৎসা চলছিল তাঁর
বিভিন্ন চলচ্চিত্রে সামুরাই, যোদ্ধা, গোয়েন্দা পুলিশ ও ভিলেন চরিত্রে অভিনয় করে পরিচিতি পান তিনি
১৯৭৪ সালে মুক্তি পাওয়া দ্য স্ট্রিট ফাইটার যাঁরা দেখেছেন, তাঁদের চোখে হয়তো এখনো ভাসছে পর্দায় তাঁর মারধরের দৃশ্য
