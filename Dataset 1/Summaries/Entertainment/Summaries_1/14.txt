কথা ছিল দুটি ফটোশুটে অংশ নেবেন কেন্ডাল জেনার
আর এ জন্য পাবেন ১ দশমিক ৩৫ মিলিয়ন মার্কিন ডলার অর্থাৎ ১১ কোটির বেশি টাকা
বারবার তাগাদা দিয়েও কোনো সাড়া না পেয়ে শেষে মার্কিন এই মডেলের বিরুদ্ধে মামলা ঠুকে দিয়েছে ইতালিয়ান ফ্যাশন ব্র্যান্ড লিউ জো
ম্যানহাটানের ডিস্ট্রিক্ট কোর্টে গত সোমবার করা মামলায় বলা হয়েছে, দুই পর্বের ফটোশুটের প্রথমটিতে শুধু অংশগ্রহণ করেন কেন্ডাল
দ্বিতীয় ফটোশুটের জন্য পরে বারবার তাগাদা দেওয়া হলেও কেন্ডালের পক্ষ থেকে কোনো সাড়া পাওয়া যায়নি
মামলার এজাহারে বলা হয়েছে, এ কারণে কোম্পানির ১ দশমিক ৮ মিলিয়ন মার্কিন ডলার অর্থাৎ ১৫ কোটির বেশি টাকা ক্ষতি হয়েছে
