বলিউডের বর্ষীয়ান অভিনেতা অনুপম শ্যাম মারা গেছেন
গতকাল রোববার রাতে মুম্বাইয়ের স্থানীয় একটি হাসপাতালে শেষনিশ্বাস ত্যাগ করেন তিনি
খলনায়ক হিসেবে সুপরিচিত এ অভিনেতার মৃত্যুতে সামাজিক যোগাযোগমাধ্যমে অনেকে শোক প্রকাশ করে বার্তা দিয়েছেন
ইন্ডিয়ান এক্সপ্রেসের প্রতিবেদনে জানা গেছে, দীর্ঘদিন ধরে কিডনি রোগে ভুগছিলেন অনুপম শ্যাম
জীবনের শেষ মাসগুলো চিকিৎসার খরচ মেটাতে সংকটে পড়ে গিয়েছিল তাঁর পরিবার
অনুপম শ্যাম নিজেই জানিয়েছিলেন, শুটিং শেষ করে হাসপাতালে ডায়ালাইসিস করাতে যান তিনি
এ পরিস্থিতিতেই সপ্তাহখানেক আগে অবস্থার অবনতি হলে মুম্বাইয়ের একটি হাসপাতালে ভর্তি হন অনুপম শ্যাম
মুম্বাই চলচ্চিত্র ও টেলিভিশন শিল্পী সমিতিও একসময় অভিনেতার পরিবারের দিকে সাহায্যের হাত বাড়িয়ে দেয়
