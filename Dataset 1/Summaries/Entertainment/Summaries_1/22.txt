সদ্য ঘোষিত ৯৩তম একাডেমি অ্যাওয়ার্ডে সেরা পরিচালকের পুরস্কার জয় করেছেন চীনা নারী নির্মাতা ক্লোয়ি ঝাও
শুধু তাই নয়, তার পরিচালিত নোম্যাডল্যান্ড ছবিটিও জিতে নিয়েছে সেরা ছবির পুরস্কার
অশ্বেতাঙ্গ ও এশিয়ার প্রথম নারী নির্মাতা হিসাবেও অস্কারের খেতাব তার দখলে
হাতে রয়েছে বিশ্বখ্যাত প্রযোজনা প্রতিষ্ঠান মারভেল স্টুডিওর বিগ বাজেটের অ্যাকশন ছবি ইটারনালস
যদিও নিজ দেশে ফিরতে কিংবা বসবাস করতে তার কোনো বাধার কথা শোনা যায়নি, তবুও অস্কারের মতো এত বড় প্রাপ্তি তার দেশের মানুষই দেখল না
রয়টার্স জানিয়েছে, চীনের সম্প্রচার কর্তৃপক্ষ চলতি বছর মার্চেই ঠিক করে রেখেছিল, অনলাইন স্ট্রিমিং প্ল্যাটফরমগুলোতে এবারের অস্কার তারা দেখাবে না
আমেরিকার ওয়াশিংটন পোস্ট সংবাদমাধ্যম জানিয়েছে, ক্লোয়ি ঝাও নাকি বেশ আগে সোশ্যাল মিডিয়ায় চীন নিয়ে আপত্তিকর কিছু মন্তব্য করেছিলেন
সে কারণেই হয়তো তার ওপর দেশের কর্তৃপক্ষের কোনো রাগ থাকতে পারে
