বলিউডের বর্ষীয়ান অভিনেতা অনুপম শ্যাম মারা গেছেন
গতকাল রোববার রাতে মুম্বাইয়ের স্থানীয় একটি হাসপাতালে শেষনিশ্বাস ত্যাগ করেন তিনি
তাঁর বয়স হয়েছিল ৬৩ বছর
বার্তা সংস্থা এএনআইসহ বিভিন্ন ভারতীয় গণমাধ্যম অনুপম শ্যামের মৃত্যুর খবরটি নিশ্চিত করেছে
খলনায়ক হিসেবে সুপরিচিত এ অভিনেতার মৃত্যুতে সামাজিক যোগাযোগমাধ্যমে অনেকে শোক প্রকাশ করে বার্তা দিয়েছেন
ইন্ডিয়ান এক্সপ্রেসের প্রতিবেদনে জানা গেছে, দীর্ঘদিন ধরে কিডনি রোগে ভুগছিলেন অনুপম শ্যাম
জীবনের শেষ মাসগুলো চিকিৎসার খরচ মেটাতে সংকটে পড়ে গিয়েছিল তাঁর পরিবার
অভিনেতা সোনু সুদ এ অভিনেতার পাশে দাঁড়ান
