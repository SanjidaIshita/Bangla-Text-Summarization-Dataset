রাজধানীর খিলগাঁও ফ্লাইওভারে আজ বুধবার সকালে সিএনজিচালিত অটোরিকশার ধাক্কায় মোটরসাইকেল আরোহী এক যুবক নিহত হয়েছেন
খিলগাঁও থানার উপপরিদর্শক (এসআই) হাসানুজ্জামান প্রথম আলোকে বলেন, আজ সকাল আটটার দিকে গোলাম রব্বানী একটি মোটরসাইকেলে করে ফ্লাইওভার দিয়ে গুলশানে তাঁর কর্মস্থলে যাচ্ছিলেন
এ সময় পেছন থেকে একটি সিএনজিচালিত অটোরিকশা মোটরসাইকেলটিকে ধাক্কা দেয়
রক্তাক্ত অবস্থায় তাঁকে উদ্ধার করে ঢাকা মেডিকেল কলেজ (ঢামেক) হাসপাতালে নিয়ে গেলে কর্তব্যরত চিকিৎসক মৃত ঘোষণা করেন
গোলাম রব্বানীর মরদেহ ময়নাতদন্তের জন্য ঢামেক হাসপাতালের মর্গে রাখা হয়েছে বলে জানান এসআই হাসানুজ্জামান
