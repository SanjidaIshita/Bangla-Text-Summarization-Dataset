নারায়ণগঞ্জের রূপগঞ্জ উপজেলার তারাবো পৌরসভার মৈকুলী এলাকায় অবস্থিত ইউনাইটেড লেদার ইন্ডাস্ট্রিজ নামের একটি কারখানায় লাগা আগুন দুই ঘণ্টার চেষ্টায় নিয়ন্ত্রণে এসেছে
আজ বুধবার বেলা আড়াইটার দিকে ঢাকা ও নারায়ণগঞ্জ ফায়ার সার্ভিসের ১৪টি ইউনিট আগুন নিয়ন্ত্রণে আনে
তবে এতে প্রাথমিকভাবে কোনো হতাহতের খবর পাওয়া যায়নি
রূপগঞ্জ থানার উপপরিদর্শক মেহেদী হাসান খান বলেন, আগুন লাগার খবর পেয়ে ফায়ার সার্ভিসের কর্মীরা আসার আগেই তাঁরা কারখানায় এসে ভেতরে থেকে লোকজনকে বের করে দেন
কারখানার ভেতরে থেকে ১৫০ ব্যারেলের মতো রাসায়নিক ভর্তি ড্রাম বের করা হয়েছে
রাসায়নিক ভর্তি ড্রামগুলো না সরানো হলে আগুন আরও ভয়াবহ হতো
কারখানাটির একাংশ চালু ছিল,যেখানে ২০ থেকে ২৫ জন শ্রমিক কাজ করছিলেন
