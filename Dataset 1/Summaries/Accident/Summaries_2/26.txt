কক্সবাজারের চকরিয়া উপজেলায় মাইক্রোবাস খাদে পড়ে সাতজন নিহত হয়েছেন
আজ রোববার সকাল সাড়ে ১০টার দিকে উপজেলার ভেন্ডিবাজার এলাকায় চট্টগ্রাম-কক্সবাজার মহাসড়কে এ দুর্ঘটনা ঘটে
চকরিয়ার মালুমঘাট হাইওয়ে পুলিশের উপপরির্শক (এসআই) সিরাজুল ইসলাম বলেন, যাত্রীবাহী একটি মাইক্রোবাসের চালক নিয়ন্ত্রণ হারালে সেটি রাস্তার পাশের খাদে পড়ে যায়
হাইওয়ে পুলিশ ও স্থানীয় সূত্রে জানা যায়, বেশ কয়েকজন যাত্রী নিয়ে কক্সবাজার থেকে চট্টগ্রামের দিকে যাচ্ছিল গাড়িটি
চকরিয়া উপজেলা স্বাস্থ্য কমপ্লেক্সের চিকিৎসা কর্মকর্তা রিয়াসাত আজিম সিদ্দিকী বলেন, নিহত সাতজনের লাশ হাসপাতালে আছে
গুরুতর আহত চারজনকে উন্নত চিকিৎসার জন্য চট্টগ্রাম মেডিকেল কলেজ হাসপাতালে পাঠানো হয়েছে
