বরগুনার আমতলী উপজেলায় মাইক্রোবাস খাদে পড়ে চীনের দুই নাগরিকসহ তিনজন নিহত হয়েছেন
গতকাল রোববার রাত দেড়টার দিকে উপজেলার কেওয়াবুনিয়া এলাকায় আমতলী-পটুয়াখালী মহাসড়কে এ দুর্ঘটনা ঘটে
চীনের দুই নাগরিক হলেন লুজিকলং ও লিওয়েন তাও
নিহত অপরজন হলেন দোভাষী মো. ফখরুল হাসান
পুলিশ ও স্থানীয় সূত্রে জানা যায়, ঢাকা থেকে ভাড়ায় চালিত মাইক্রোবাসে (ঢাকা মেট্রো-হ-১৩-১৫৭৪) করে তালতলী নির্মাণাধীন তাপবিদ্যুৎকেন্দ্রে আসছিলেন তাঁরা তিনজন
মাইক্রোবাসের চালক নিয়ন্ত্রণ হারালে মাইক্রোবাসটি আমতলীর কেওয়াবুনিয়া এলাকায় মহাসড়কের পাশে খাদে পড়ে যায়,এতে ঘটনাস্থলেই তিনজন মারা যান
আমতলী থানার ভারপ্রাপ্ত কর্মকর্তা মো. শাহ আলম হাওলাদার বলেন, খবর পেয়ে তিনজনের লাশ উদ্ধার করে থানায় আনা হয়
