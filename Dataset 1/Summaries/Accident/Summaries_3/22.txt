বরগুনার আমতলী উপজেলায় মাইক্রোবাস খাদে পড়ে চীনের দুই নাগরিকসহ তিনজন নিহত হয়েছেন
আহত হয়েছেন মাইক্রোবাসের চালক
গতকাল রোববার রাত দেড়টার দিকে উপজেলার কেওয়াবুনিয়া এলাকায় আমতলী-পটুয়াখালী মহাসড়কে এ দুর্ঘটনা ঘটে
পুলিশ ও স্থানীয় সূত্রে জানা যায়, ঢাকা থেকে ভাড়ায় চালিত মাইক্রোবাসে (ঢাকা মেট্রো-হ-১৩-১৫৭৪) করে তালতলী নির্মাণাধীন তাপবিদ্যুৎকেন্দ্রে আসছিলেন তাঁরা তিনজন
মাইক্রোবাসের চালক নিয়ন্ত্রণ হারালে মাইক্রোবাসটি আমতলীর কেওয়াবুনিয়া এলাকায় মহাসড়কের পাশে খাদে পড়ে যায়,এতে ঘটনাস্থলেই তিনজন মারা যান
বরগুনা পুলিশ সুপার মো. জাহাঙ্গীর মল্লিক বলেন, তালতলীর নির্মাণাধীন তাপবিদ্যুৎকেন্দ্রের কর্তৃপক্ষ চীনের দুই নাগরিকের লাশ নিয়ে গেছে
অপর ব্যক্তির লাশ হস্তান্তরের প্রক্রিয়া চলছে
