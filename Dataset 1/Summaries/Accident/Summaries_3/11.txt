চট্টগ্রামের সীতাকুণ্ড উপজেলা স্বাস্থ্য কমপ্লেক্সে টিকা নিয়েছিলেন শেফালী রানী দাশ (৩৭)
পথে ঢাকা-চট্টগ্রাম মহাসড়কে মোটরসাইকেলের ধাক্কায় আহত হওয়ার পর হাসপাতালে মারা যান তিনি
পুলিশ ও স্থানীয় সূত্রে জানা গেছে, আজ শনিবার বেলা পৌনে দুইটায় সীতাকুণ্ড উপজেলা স্বাস্থ্য কমপ্লেক্সে টিকা নেন শেফালি রানী
সীতাকুণ্ড উপজেলা স্বাস্থ্য কমপ্লেক্সের সামনে দিয়ে ঢাকা-চট্টগ্রাম মহাসড়ক পার হওয়ার সময় বেলা আড়াইটার দিকে একটি মোটরসাইকেল তাঁকে ধাক্কা দেয়,এতে তিনি গুরুতর আহত হন
ওই মোটরসাইকেলের চালক শেফালি রানীকে দ্রুত সীতাকুণ্ড উপজেলা স্বাস্থ্য কমপ্লেক্সে নিয়ে যান
সেখানে অবস্থার অবনতি হওয়ায় তাঁকে চট্টগ্রাম মেডিকেল কলেজ হাসপাতালে নিয়ে গেলে কর্তব্যরত চিকিৎসক তাঁকে মৃত ঘোষণা করেন
শেফালি রানীর লাশ ময়নাতদন্ত ছাড়াই হস্তান্তরের জন্য তাঁর পরিবার আবেদন করেছে
