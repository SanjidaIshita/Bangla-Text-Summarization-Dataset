নারায়ণগঞ্জের রূপগঞ্জ উপজেলার তারাবো পৌরসভার মৈকুলী এলাকায় অবস্থিত ইউনাইটেড লেদার ইন্ডাস্ট্রিজ নামের একটি কারখানায় লাগা আগুন দুই ঘণ্টার চেষ্টায় নিয়ন্ত্রণে এসেছে
আজ বুধবার বেলা আড়াইটার দিকে ঢাকা ও নারায়ণগঞ্জ ফায়ার সার্ভিসের ১৪টি ইউনিট আগুন নিয়ন্ত্রণে আনে
এর আগে দুপুর সাড়ে ১২টা থেকে কারখানায় অগ্নিকাণ্ডের ঘটনা ঘটে
বর্তমানে সেখানে ড্যাম্পিংয়ের কাজ করছেন ফায়ার সার্ভিসের কর্মীরা
ডাম্পিং শেষে উদ্ধারকাজ চালানো হবে
ফায়ার সার্ভিস জানায়, কারখানার ভেতরে আনুমানিক ১০০ থেকে ১৫০ টন পাউডারসহ বিভিন্ন ধরনের রাসায়নিক মজুত ছিল
রাসায়নিকের কারণে আগুন নিয়ন্ত্রণে বেগ পেতে হয়েছে, তবে কারখানায় পানির লাইন ও পুকুর থাকার কারণে কম সময়ে আগুন নিয়ন্ত্রণে আনা সম্ভব হয়েছে
