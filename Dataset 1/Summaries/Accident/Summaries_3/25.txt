কাভার্ড ভ্যানের ধাক্কায় বিদ্যুতের খুঁটি ভেঙে অগ্নিকাণ্ডের ঘটনা ঘটে
ঢাকা-চট্টগ্রাম মহাসড়কে কুমিল্লার দাউদকান্দি উপজেলার ইলিয়টগঞ্জ বাজারে একটি কাভার্ড ভ্যান একটি মাইক্রোবাস, দুটি পিকআপ ভ্যান ও একটি বিদ্যুতের খুঁটিকে ধাক্কা দেয়
এতে অগ্নিকাণ্ডে একটি মাইক্রোবাস ও বাজারের সাতটি দোকান পুড়ে ছাই হয়ে যায়
আজ রোববার ভোর পাঁচটার দিকে এ অগ্নিকাণ্ডের ঘটনা ঘটে
প্রায় ২০ মিনিট পর দাউদকান্দি ও চান্দিনা ফায়ার সার্ভিসের ইউনিটের কর্মীরা ঘটনাস্থলে এসে আগুন নিয়ন্ত্রণে আনেন
তবে এ দুর্ঘটনায় কোনো হতাহতের ঘটনা ঘটেনি
দুর্ঘটনার পর থেকে কাভার্ড ভ্যানের চালক ও চালকের সহকারী পলাতক
