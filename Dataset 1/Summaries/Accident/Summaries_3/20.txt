কুষ্টিয়ার মিরপুর উপজেলায় মাইক্রোবাস ও সিএনজিচালিত অটোরিকশার মুখোমুখি সংঘর্ষে দুজন নিহত হয়েছেন
এতে আহত হয়েছেন তিনজন
আজ বৃহস্পতিবার দুপুর সাড়ে ১২টার দিকে উপজেলার আটমাইল এলাকায় কুষ্টিয়া-ঈশ্বরদী মহাসড়কে এ দুর্ঘটনা ঘটে
পুলিশ ও স্থানীয় সূত্রে জানা যায়, পাবনার দিক থেকে আসা একটি মাইক্রোবাসের সঙ্গে আটমাইল এলাকায় কুষ্টিয়ামুর্খী একটি সিএনজিচালিত অটোরিকশার মুখোমুখি সংঘর্ষ হয়
মিরপুর থানার ভারপ্রাপ্ত কর্মকর্তা গোলাম মোস্তফা বলেন, হাইওয়ে পুলিশ ঘটনাস্থলে উপস্থিত হয়ে অটোরিকশা ও মাইক্রোবাসটি জব্দ করেছে এবং লাশ দুটি হাসপাতালের মর্গে রাখা আছে
