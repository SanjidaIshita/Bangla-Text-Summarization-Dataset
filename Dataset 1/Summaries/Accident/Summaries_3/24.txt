ময়মনসিংহের হালুয়াঘাট পৌর শহরে বাসের চাকায় পিষ্ট হয়ে আজ রোববার এক বৃদ্ধের মৃত্যু হয়েছে, নিহত ব্যক্তির নাম ফজলুল হক সরকার
বাসের চাকায় পিষ্ট হওয়ার পর গুরুতর অবস্থায় আজ বেলা সাড়ে তিনটার দিকে ফজলুল হককে (৭৫) হালুয়াঘাট উপজেলা স্বাস্থ্য কমপ্লেক্সে নিলে তাঁর মৃত্যু হয়
বাসের চালক পালিয়ে গেলেও ঘটনাস্থল থেকে বাসটি জব্দ করেছে পুলিশ
প্রত্যক্ষদর্শী কয়েকজন জানান, চালকের খামখেয়ালির কারণে ওই ব্যক্তির মৃত্যু হয়েছে
বাসটি দাঁড়ানো ছিল, থেমে থাকা বাসে হেলান দিয়ে টাকা গণনা করছিলেন তিনি
হঠাৎ চালক বাস স্টার্ট দিলে চাকার নিচে চলে যান তিনি
এ সময় বাসের চাকায় পিষ্ট হয়ে তাঁর একটি পা ভেঙে যায়, পরে হাসপাতালে তাঁর মৃত্যু হয়
বাসটি জব্দ করা হয়েছে,এ বিষয়ে আইনগত পদক্ষেপ নেওয়ার প্রস্তুতি চলছে
