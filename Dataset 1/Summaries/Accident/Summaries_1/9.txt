নরসিংদীর শিবপুরে একটি মিনিট্রাক নিয়ন্ত্রণ হারিয়ে উল্টে গিয়ে তিন বছর বয়সী এক শিশুর মৃত্যু হয়েছে
গতকাল সোমবার রাত ১০টার দিকে শিবপুর-মনোহরদী আঞ্চলিক সড়কের পচারবাড়ি এলাকায় এই দুর্ঘটনা ঘটে
পুলিশ ও স্থানীয় লোকজন জানান, মিনিট্রাকটিতে ওই শিশুসহ অন্তত ১৫ জন যাত্রী ছিলেন
শিবপুর-মনোহরদী আঞ্চলিক সড়কের পচারবাড়ি এলাকায় পৌঁছার পর ট্রাকটি নিয়ন্ত্রণ হারিয়ে পার্শ্ববর্তী খাদে উল্টে পড়ে যায়
হতাহত ব্যক্তিদের উদ্ধার করে শিবপুর উপজেলা স্বাস্থ্য কমপ্লেক্সে পাঠানো হয়
পরে আহত ব্যক্তিদের প্রাথমিক চিকিৎসা দিয়ে তাঁদের মধ্যে ছয়জনকে উন্নত চিকিৎসার জন্য রাজধানী ঢাকায় পাঠানো হয়
শিবপুর থানার উপপরিদর্শক মো. মিনহাজ জানান, মিনিট্রাকটির চালক হয়তো ঘুমচোখে গাড়ি চালাচ্ছিলেন
