ঢাকা-চট্টগ্রাম মহাসড়কে কুমিল্লার দাউদকান্দি উপজেলার ইলিয়টগঞ্জ বাজারে একটি কাভার্ড ভ্যান একটি মাইক্রোবাস, দুটি পিকআপ ভ্যান ও একটি বিদ্যুতের খুঁটিকে ধাক্কা দেয়
এতে অগ্নিকাণ্ডে একটি মাইক্রোবাস ও বাজারের সাতটি দোকান পুড়ে ছাই হয়ে যায়
আজ বেলা সোয়া তিনটায় দাউদকান্দি উপজেলা নির্বাহী কর্মকর্তা কামরুল ইসলাম খান ঘটনাস্থল পরিদর্শন করেন
ইউএনও তাৎক্ষণিকভাবে ক্ষতিগ্রস্ত প্রত্যেক দোকানমালিককে নগদ ১০ হাজার টাকা দেওয়ার প্রতিশ্রুতি দেন
ফায়ার সার্ভিস দাউদকান্দি ইউনিটের স্টেশনমাস্টার ফয়েজ আহমেদ বলেন, কাভার্ড ভ্যানের ধাক্কায় বিদ্যুতের খুঁটি ভেঙে যাওয়ায় বিদ্যুতের তার ছিঁড়ে অগ্নিকাণ্ডের সূত্রপাত হয়েছে বলে ধারণা করা হচ্ছে
দাউদকান্দির ইলিয়টগঞ্জ হাইওয়ে পুলিশ ফাঁড়ির ইনচার্জ জিয়াউল চৌধুরী বলেন, দুর্ঘটনাকবলিত পিকআপ ভ্যান দুটি হাইওয়ে ফাঁড়িতে রাখা হয়েছে
দুর্ঘটনার পর থেকে কাভার্ড ভ্যানের চালক ও চালকের সহকারী পলাতক
