শরীয়তপুর সদর উপজেলার কাশিপুর এলাকায় আজ শুক্রবার নছিমনের সঙ্গে ইটভাঙা মেশিনের ধাক্কায় আনোয়ার হোসেন ব্যাপারী (৩৫) নামের এক ব্যক্তি নিহত হয়েছেন
এলাকার কযেকজন বাসিন্দা ও পুলিশ সূত্রে জানা গেছে, আজ বেলা ১১টার দিকে সোহাগ নামের এক ব্যক্তি নছিমনে পাটবোঝাই করে শরীয়তপুর-মাদারীপুর সড়ক দিয়ে যাচ্ছিলেন
আঙ্গারিয়া সেতু থেকে নামতে গিয়ে নিয়ন্ত্রণ হারিয়ে কাশিপুর এলাকায় সড়কের পাশে থাকা ইটভাঙা মেশিনে ধাক্কা দেয়
নছিমনের ধাক্কায় ঘটনাস্থলেই মারা যান আনোয়ার হোসেন ব্যাপারী
এ সময় অন্তত এক ঘণ্টা শরীয়তপুর-মাদারীপুর সড়কে যানবাহন চলাচল বন্ধ থাকে
শরীয়তপুর সদরের পালং মডেল থানার ভারপ্রাপ্ত কর্মকর্তা (ওসি) আক্তার হোসেন বলেন, নছিমনের ধাক্কায় এক ব্যক্তি মারা যাওয়ার ঘটনায় মামলা হবে
