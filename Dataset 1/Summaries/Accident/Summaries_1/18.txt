রাজধানীর খিলগাঁও ফ্লাইওভারে আজ বুধবার সকালে সিএনজিচালিত অটোরিকশার ধাক্কায় মোটরসাইকেল আরোহী এক যুবক নিহত হয়েছেন
খিলগাঁও থানার উপপরিদর্শক (এসআই) হাসানুজ্জামান প্রথম আলোকে বলেন, আজ সকাল আটটার দিকে গোলাম রব্বানী একটি মোটরসাইকেলে করে ফ্লাইওভার দিয়ে গুলশানে তাঁর কর্মস্থলে যাচ্ছিলেন
এ সময় পেছন থেকে একটি সিএনজিচালিত অটোরিকশা মোটরসাইকেলটিকে ধাক্কা দেয়
এতে মোটরসাইকেল থেকে ছিটকে পড়ে গোলাম রব্বানী মাথায় প্রচণ্ড আঘাত পান
রক্তাক্ত অবস্থায় তাঁকে উদ্ধার করে ঢাকা মেডিকেল কলেজ (ঢামেক) হাসপাতালে নিয়ে গেলে কর্তব্যরত চিকিৎসক মৃত ঘোষণা করেন
