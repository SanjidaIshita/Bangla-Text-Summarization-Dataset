কুষ্টিয়ার মিরপুর উপজেলায় মাইক্রোবাস ও সিএনজিচালিত অটোরিকশার মুখোমুখি সংঘর্ষে দুজন নিহত হয়েছেন
এতে আহত হয়েছেন তিনজন
আজ বৃহস্পতিবার দুপুর সাড়ে ১২টার দিকে উপজেলার আটমাইল এলাকায় কুষ্টিয়া-ঈশ্বরদী মহাসড়কে এ দুর্ঘটনা ঘটে
আহত তিনজনকে উদ্ধার করে হাসপাতালে ভর্তি করা হয়েছে
মিরপুর থানার ভারপ্রাপ্ত কর্মকর্তা গোলাম মোস্তফা বলেন, হাইওয়ে পুলিশ ঘটনাস্থলে উপস্থিত হয়ে অটোরিকশা ও মাইক্রোবাসটি জব্দ করেছে এবং লাশ দুটি হাসপাতালের মর্গে রাখা আছে
