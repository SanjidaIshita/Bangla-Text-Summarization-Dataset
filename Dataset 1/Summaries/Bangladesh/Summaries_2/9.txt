সাংবাদিক নির্যাতনের ঘটনায় ফৌজদারি মামলার আসামি হওয়ার পরও তৎকালীন জেলা প্রশাসক (ডিসি) মোছা. সুলতানা পারভীনসহ চারজনকে বরখাস্ত না করে এক জনকে পদায়নের বৈধতা এবং অন্য তিনজনকে পোস্টিং না দেয়ার নির্দেশনা চেয়ে রিট করা হয়েছে
অ্যাডভোকেট আজিজুর রহমান দুলুর জানান, প্রশাসন ক্যাডারের ওই চার কর্মকর্তার বিরুদ্ধে ফৌজদারি মামলা চলমান রয়েছে
তারা ফৌজদারি মামলার আসামি হওয়ার পরও তাদের বরখাস্ত না করে একজনকে পোস্টিং দেয়া হয়েছে
অন্য তিনজনকে পোস্টিংয়ের চেষ্টা চলছে
প্রসঙ্গত, কুড়িগ্রামের তৎকালিন ডিসি সুলতানা পারভীনের নামে জেলা প্রশাসনের একটি পুকুরের নামকরণ নিয়ে সংবাদ প্রকাশের জেরে ২০২০ সালের ১৩ মার্চ মধ্যরাতে (১৪ মার্চ) স্থানীয় সাংবাদিক আরিফুল ইসলাম রিগানকে ভ্রাম্যমাণ আদালতের নামে বাড়ি থেকে মারধর করে তুলে নিয়ে যায় জেলা প্রশাসনের কয়েকজন কর্মকর্তা
পরে ঘটনার সঙ্গে সংশ্লিষ্ট সুলতানা পারভীন, আরডিসি নাজিম উদ্দিন, সহকারী কমিশনার রিন্টু বিকাশ চাকমা ও এনডিসি এসএম রাহাতুল ইসলামকে প্রত্যাহার করা হয়
