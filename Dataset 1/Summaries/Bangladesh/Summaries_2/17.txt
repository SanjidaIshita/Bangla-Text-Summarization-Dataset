দক্ষিণ জনপদের মানুষের স্বপ্নের পদ্মা সেতুতে বসানো হল শেষ স্ল্যাব
সোমবার সকাল ১০টার দিকে সেতুতে সর্বশেষ রোড স্ল্যাবটি বসানো হয় বলে সেতুর নির্বাহী প্রকৌশলী দেওয়ান মো. আব্দুল কাদের জানান
তিনি বলেন, সেতুর মোট দুই হাজার ৯১৭টি স্ল্যাবের মধ্যে রোববার রাতে দুটি এবং সোমবার সকালে শেষটি বসানো হয়েছে
২০১৫ সালের ১২ ডিসেম্বর প্রধানমন্ত্রী শেখ হাসিনা মূল সেতুর নির্মাণকাজের উদ্বোধন করেন
এরপর ৪২টি পিয়ারে ১৫০ মিটার দৈর্ঘ্যের ৪১টি স্প্যান বসিয়ে ছয় দশমিক ১৫ কিলোমিটার দীর্ঘ পদ্মা সেতু পুরোপুরি দৃশ্যমান হয় ২০২০ সালের ১০ ডিসেম্বর
২০২২ সালের জুন মাসের মধ্যেই পদ্মা সেতুর যানবাহন চলাচলের জন্য খুলে দেওয়া যাবে বলে সরকারের তরফ থেকে আশা করা হচ্ছে
