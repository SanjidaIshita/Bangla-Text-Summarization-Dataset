বহুল প্রতীক্ষিত ও স্বপ্নের পদ্মা সেতুর ওপর রোডওয়ের শেষ স্লাব বসানোর কাজ শেষ হয়েছে গতকাল সকালে
এর মাধ্যমে পদ্মার দুই তীরের রাস্তার সংযোগ স্থাপিত হলো মূল সেতুর সঙ্গে
পদ্মার দুই তীরের লাখো মানুষ যারা নিজের শেষ আশ্রয় বাপ-দাদার কবর, ফসলি জমির মায়া ছেড়ে দিয়ে বুনেছেন স্বপ্নের জাল তাদের দুই চোখেও আজ আনন্দের অশ্রু
বিশ্বব্যাংকের অপবাদ মিথ্যা প্রমাণ করে প্রধানমন্ত্রী শেখ হাসিনার দৃঢ়চেতা বলিষ্ঠ নেতৃত্বে সম্পূর্ণ নিজস্ব অর্থায়নে আজ মাথা উঁচু করে দাঁড়িয়েছে এ সেতু
মাওয়া ও জাজিরা প্রান্ত এক সুতোয় গেঁথে দৃষ্টিসীমায় পূর্ণরূপে ভেসে উঠবে ৬ দশমিক ১৫ কিলোমিটার পদ্মা সেতুর মূল অবকাঠামো
অক্টোবরের শেষ দিকে কার্পেটিংয়ের কাজ শুরু হবে এবং ২০২২ সালের জুনের মধ্যেই পদ্মা সেতু যান চলাচলের জন্য উন্মুক্ত করে দেওয়া হবে
