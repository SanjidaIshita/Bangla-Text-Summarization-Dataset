ঢাকা-মৌলভীবাজার-সিলেট আঞ্চলিক মহাসড়কের মৌলভীবাজার অংশের সড়ক ও জনপথ (সওজ) বিভাগের কার্যালয় থেকে উপজেলা পরিষদের যুগীডহর পর্যন্ত প্রায় তিন কিলোমিটারজুড়ে সবুজের সমারোহ আর বাহারি ফুলের হাসিতে ছেয়ে গেছে
পৌরসভা ও স্থানীয় সূত্রে জানা গেছে, প্রায় এক দশক আগে প্রয়াত সমাজকল্যাণমন্ত্রী সৈয়দ মহসিন আলী এই সড়কে ফুল গাছের চারা রোপণ করেছিলেন
তিনি একাধিকবার এই শহরের পৌরপিতা ছিলেন
তাঁর উদ্যোগে মৌলভীবাজার পৌরসভার সড়ক ও জনপথ কার্যালয় এলাকা থেকে মৌলভীবাজার সদর উপজেলা পরিষদ কার্যালয় এলাকা পর্যন্ত প্রথমে প্রায় ৩০০ ফুল গাছের চারা লাগানো হয়েছিল
তাঁর বৃক্ষরোপণের এ উদ্যোগ পরবর্তী সময়ে আরও প্রসারিত করেছেন বর্তমান মেয়র মো. ফজলুর রহমান
গাছগুলোর নিয়মিত পরিচর্যাও করা হচ্ছে
অন্যদিকে কুদরত উল্লাহ চত্বর থেকে যুগীডহর পর্যন্ত আছে দেবদারু ও থাই মেহেদির গাছ
