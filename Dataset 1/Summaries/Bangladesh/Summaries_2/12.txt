দেশে করোনাভাইরাসের টিকা পেতে নিবন্ধনের সংখ্যা খুব দ্রুততার সঙ্গে বেড়ে প্রায় সাড়ে ৩ কোটি হয়ে উঠেছে, যার মধ্যে দেড় কোটিরও বেশি মানুষ ইতোমধ্যে প্রথম ডোজ টিকা নিয়েছেন
স্বাস্থ্য অধিদপ্তর জানিয়েছে, শনিবার বিকাল সাড়ে পাঁচটা পর্যন্ত কোভিড- ১৯ টিকার জন্য জাতীয় পরিচয়পত্রের মাধ্যমে ৩ কোটি ৪৫ লাখ ৩৬ হাজার ৩২৫ জন নিবন্ধন করেছেন
এর আগে গত ৭ অগাস্ট টিকা নিতে সরকারের তৈরি সুরক্ষা অ্যাপে ২ কোটি ২৫ লাখ মানুষের নিবন্ধন করার তথ্য জানায় এই অ্যাপের দেখভালকারী তথ্য ও যোগাযোগ প্রযুক্তি (আইসিটি) বিভাগ
এর মধ্যে প্রথম ডোজ নিয়েছেন এক কোটি ৬৩ লাখ ৮৬ হাজার ২০৩ জন, দ্বিতীয় ডোজ পেয়েছেন ৬৩ লাখ ৯৫ হাজার ৪৬৬ জন
টিকা সঙ্কটের কারণে মে মাসে নিবন্ধন প্রক্রিয়া স্থগিত করা হলেও ৮ জুলাই থেকে নিবন্ধন পুরোদমে চলছে
ভারত থেকে কেনা টিকা আসা বন্ধ হয়ে যাওয়ায় সরকার এখন চীন থেকে কেনা টিকায় কার্যক্রম চালাচ্ছে
