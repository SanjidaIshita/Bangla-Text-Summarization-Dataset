সারা দেশে আজ বুধবার থেকে গণপরিবহন চলাচলের সিদ্ধান্ত থাকলেও গতকাল মঙ্গলবার রাত থেকেই দূরপাল্লার পরিবহন চলতে শুরু করে
আজ সকালে মহাসড়কের রাজবাড়ীর দৌলতদিয়া ফেরিঘাট এলাকায় প্রায় তিন কিলোমিটার লম্বা লাইনে শুধু পণ্যবাহী গাড়ি ফেরিতে ওঠার অপেক্ষায় ছিল
এদিকে দীর্ঘদিন পর রাজবাড়ীর দৌলতদিয়া ও মানিকগঞ্জের পাটুরিয়া নৌপথে লঞ্চ চলাচল শুরু হয়েছে
আজ সকাল ৮টা থেকে সাড়ে ১০টা পর্যন্ত দৌলতদিয়া ঘাট এলাকায় অবস্থান করে দেখা যায়, ফেরিঘাট থেকে ঢাকা-খুলনা মহাসড়কের দৌলতদিয়া ইউনিয়ন পরিষদ পর্যন্ত প্রায় তিন কিলোমিটার লম্বা লাইনে শুধু পণ্যবাহী গাড়ি
আটকে থাকা পণ্যবাহী গাড়িচালকদের অভিযোগ, আজ থেকে গণপরিবহন চালুর কথা থাকলেও গতকাল রাত থেকে চলতে শুরু করেছে
