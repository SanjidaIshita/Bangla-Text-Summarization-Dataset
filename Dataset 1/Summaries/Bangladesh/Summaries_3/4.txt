রাজবাড়ীর গোয়ালন্দে দৌলতদিয়া ৪নং ফেরি ঘাটের পন্টুনে ওপর পানি উঠায় ঘাটটি বন্ধ রয়েছে
জানা গেছে, গত ২৪ ঘণ্টায় গোয়ালন্দের দৌলতদিয়া পয়েন্টে ৩ সেন্টিমিটার বৃদ্ধি পেয়ে পদ্মার পানি বিপৎসীমার ৫১ সেন্টিমিটার ওপর দিয়ে প্রবাহিত হচ্ছে
এতে দৌলতদিয়া ৪নং ফেরি ঘাটের পন্টুনসহ ঘাট এলাকায় পানি ওঠায় লোড-আনলোডসহ নানা সমস্যা দেখা দিয়েছে
ঘাট এলাকায় পারের অপেক্ষায় রয়েছে ৫ শতাধিক ছোট-বড় যানবাহন
দৌলতদিয়া-পাটুরিয়া নৌরুটে ১৮টি ফেরি চলাচল করছে
নদী পারাপার হতে প্রতিটি ফেরির সময় লাগছে দ্বিগুণ
নানা দুর্ভোগে রয়েছে যানবাহনের চালক, যাত্রী, শ্রমিক ও ব্যবসায়ীরা
