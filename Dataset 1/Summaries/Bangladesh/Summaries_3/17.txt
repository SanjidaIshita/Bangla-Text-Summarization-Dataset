দক্ষিণ জনপদের মানুষের স্বপ্নের পদ্মা সেতুতে বসানো হল শেষ স্ল্যাব
এখন পিচ ঢালাই হয়ে গেলেই ৬ দশমিক ১৫ কিলোমিটার দীর্ঘ এ সেতু যানবাহন চলাচলের উপযোগী হয়ে যাবে
সোমবার সকাল ১০টার দিকে সেতুতে সর্বশেষ রোড স্ল্যাবটি বসানো হয় বলে সেতুর নির্বাহী প্রকৌশলী দেওয়ান মো. আব্দুল কাদের জানান
জুলাই মাস পর্যন্ত হিসাব অনুযায়ী, সেতু প্রকল্পের সার্বিক অগ্রগতি ৮৭ দশমিক ২৫ শতাংশ
আর মূল সেতুর কাজের ৯৪ দশমিক ২৫ শতাংশ শেষ হয়েছে
২০২২ সালের জুন মাসের মধ্যেই পদ্মা সেতুর যানবাহন চলাচলের জন্য খুলে দেওয়া যাবে বলে সরকারের তরফ থেকে আশা করা হচ্ছে
