দেশে করোনাভাইরাসের টিকা পেতে নিবন্ধনের সংখ্যা খুব দ্রুততার সঙ্গে বেড়ে প্রায় সাড়ে ৩ কোটি হয়ে উঠেছে, যার মধ্যে দেড় কোটিরও বেশি মানুষ ইতোমধ্যে প্রথম ডোজ টিকা নিয়েছেন
স্বাস্থ্য অধিদপ্তর জানিয়েছে, শনিবার বিকাল সাড়ে পাঁচটা পর্যন্ত কোভিড- ১৯ টিকার জন্য জাতীয় পরিচয়পত্রের মাধ্যমে ৩ কোটি ৪৫ লাখ ৩৬ হাজার ৩২৫ জন নিবন্ধন করেছেন
স্বাস্থ্য অধিদপ্তর জানায়, শনিবার পর্যন্ত মোট দুই কোটি ২৭ লাখ ৮১ হাজার ৬৬৯ ডোজ টিকা দেওয়া হয়েছে
এর মধ্যে প্রথম ডোজ নিয়েছেন এক কোটি ৬৩ লাখ ৮৬ হাজার ২০৩ জন, দ্বিতীয় ডোজ পেয়েছেন ৬৩ লাখ ৯৫ হাজার ৪৬৬ জন
এ পর্যন্ত দেশে কোভিড-১৯ মহামারীতে সাড়ে ১৪ লাখেরও বেশি মানুষ শনাক্ত হয়েছেন
দেশের মোট ৮০ শতাংশ অর্থাৎ প্রায় ১৪ কোটি মানুষকে বিনামূল্যে টিকা দেওয়ার পরিকল্পনা রয়েছে
