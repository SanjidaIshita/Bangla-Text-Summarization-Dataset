আগামী ৩১শে আগস্ট পর্যন্ত ভিকটিম সাপোর্ট সেন্টারে থাকবে জাপানিজ এই দুই শিশু
সকালে বাচ্চাদের দেখভাল করবেন বাবা ও বিকেলে করবেন মা
এরআগে জাপানি মায়ের করা আবেদনের পরিপ্রেক্ষিতে সিআইডির জিম্মায় থাকা দুই শিশুকে হাইকোর্টে হাজির করতে আবেদন করেছেন বাবার পক্ষের আইনজীবী
আইনজীবী ফাওজিয়া করিম ফিরোজ সোমবার আদালতের কার্যক্রম শুরু হলে সেখানে বলেন, আপনারা রুল ইস্যু করে আগামী ৩১ আগস্ট শিশু দুটিকে আদালতে হাজির করতে বলেছেন
কিন্তু হঠাৎ করে গতকাল রাত সাড়ে ৯টায় সিআইডি বাসায় চলে যায়
সেখান থেকে বাচ্চা দুটিকে টেনেহিঁচড়ে রাত সাড়ে ১২টা থেকে পৌনে ১টার দিকে সিআইডি অফিসে নিয়ে যায়
এরপর রাত সাড়ে ৩টার দিকে তেজগাঁওয়ের ভিকটিম সাপোর্ট সেন্টারে নিয়ে যাওয়া হয়
সন্তান দুটির বাবা সারা রাত ভিকটিম সাপোর্ট সেন্টারে ছিলেন, এখনো আছেন
কিন্তু মা বাচ্চাদের ভিকটিম সাপোর্ট সেন্টারে রেখে চলে গেছেন
