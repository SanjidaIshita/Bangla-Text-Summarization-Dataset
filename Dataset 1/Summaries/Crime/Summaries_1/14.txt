নেত্রকোনা সদর উপজেলার কাংসা গ্রামের চাঞ্চল্যকর শরিফা আক্তার (৩০) হত্যার রহস্য উদ্ঘাটিত হয়েছে, গ্রেফতার করা হয়েছে হত্যাকারী সুভাষ মিয়াকে (৩২)
পুলিশ ও স্থানীয় সূত্রে জানা গেছে, জেলা সদরের সাজিউড়া গ্রামের মালয়েশিয়া প্রবাসী রিপন মিয়ার স্ত্রী শরিফা আক্তার ছেলে-মেয়েকে নিয়ে কাংসা গ্রামে তার বাবার বাড়িতে থাকত
পুলিশের তদন্তকারী দল জানায়, রিপন মিয়া সুভাষ মিয়ার কাছে তার স্ত্রীর জন্য মালয়েশিয়া থেকে টাকা-পয়সা পাঠাত
স্বামীর পাঠানো টাকা-পয়সা আনতে গিয়ে সুভাষ মিয়ার সঙ্গে শরিফার ঘনিষ্ঠ সম্পর্ক গড়ে ওঠে
সুভাষ তদন্তকারী দলের কাছে স্বীকার করেছে, শরিফা কিছুদিন ধরে তাকে বিয়ের চাপ দিচ্ছিল
পরিকল্পনা অনুযায়ী শুক্রবার রাতে সিঁধ কেটে ঘরে ঢুকে সে শরিফাকে গরু কাটার ছুরি দিয়ে গলা কেটে হত্যা করে
