জামালপুরের সরিষাবাড়ীতে শিল্পী আক্তার (২৫) নামে ৪ মাসের অন্তঃসত্ত্বা এক গৃহবধূর রহস্যজনক মৃত্যু হয়েছে
নিহতের পেটে আঘাতের চিহ্ন ও ডান হাতের কনুই থেকে কাঁধ পর্যন্ত বৈদ্যুতিক ছেঁকার চিহ্ন ছিলো
স্থানীয় সূত্র জানায়, বাউসি মধ্যপাড়া গ্রামের মৃত শাহজাহান আলীর ছেলে শওকত আলীর সাথে ২০১৩ সালে পার্শ্ববর্তী গজারিয়া গ্রামের খলিলুর রহমানের মেয়ে শিল্পী আক্তারের বিয়ে হয়
বিয়ের পর থেকেই উভয়ের মধ্যে দাম্পত্য কলহ চলছিল
এর জের ধরে ২০১৯ সালে উভয়ের মধ্যে বিবাহবিচ্ছেদ হয় এবং আদালতে মামলা দায়ের হলে শওকত আলী হাজতবাস করে
পরে জামিনে এসে সে পুণরায় শিল্পী আক্তারকে বিয়ে করে
রবিবার বিকেলে শিল্পী আক্তার বিদ্যুৎস্পৃষ্ট হয়ে মারা গেছেন বলে প্রচার করে তার স্বামী
বিষয়টি এলাকায় সন্দেহের সৃষ্টি হলে খবর পেয়ে রাত সাড়ে ৯টার দিকে ঘটনাস্থলে যায় থানা পুলিশ
