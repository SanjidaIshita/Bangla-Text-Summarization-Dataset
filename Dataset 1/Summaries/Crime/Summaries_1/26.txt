গায়ে হলুদের রাতে ডেকে নিয়ে স্কুলছাত্রীকে ধর্ষণ এবং হত্যা মামলায় চারজনের মৃত্যুদন্ড বহাল রেখেছেন হাইকোর্ট
ডেপুটি অ্যাটর্নি জেনারেল বশির আহমেদ জানান, ২০১২ সালের ১৩ ডিসেম্বর ফরিদপুরের কাশেমাবাদ গ্রামে এক আত্মীয়ের বাড়িতে গায়ে হলুদের অনুষ্ঠান থেকে ওই ছাত্রীকে ডেকে নিয়ে ধর্ষণ ও হত্যা করে দুর্বৃত্তরা
পরদিন ১৪ ডিসেম্বর ওই এলাকার পার্শ্ববর্তী একটি বাগানে ঝুলন্ত অবস্থায় তার লাশ পাওয়া যায়
পরে ১৫ ডিসেম্বর ফরিদপুর কোতোয়ালি থানায় এ ঘটনায় নিহতের ভাই হত্যা মামলা দায়ের করেন
বিচারিক প্রক্রিয়া শেষে ২০১৫ সালের ১৭ নভেম্বর ঢাকার দ্রুত বিচার ট্রাইব্যুনাল-৪ এর বিচারক আসামি শামীম মন্ডল, বাবুল হোসেন, জাহিদুল হাছান ও আকাশ মন্ডলকে মৃত্যুদন্ডাদেশ দেন
এছাড়া ধর্ষণের অপরাধে তাদের প্রত্যেককে যাবজ্জীবন কারাদন্ড ও ১ লাখ টাকা জরিমানা করা হয়
