কক্সবাজারে সেনাবাহিনীর মেজর (অব.) সিনহা মোহাম্মদ রাশেদ খান হত্যা মামলার সাক্ষ্যগ্রহণ শুরু হয়েছে
গতকাল সোমবার জেলা ও দায়রা জজ মোহাম্মদ ইসমাইলের আদালতে মামলার বাদী সিনহার বোন শারমিন শাহরিয়ার ফেরদৌসের সাক্ষ্য গ্রহণ করা হয়
প্রথম দিন সকাল সোয়া ১০টা থেকে বিকেল ৫টা পর্যন্ত বাদী আদালতে জবানবন্দি দেন এবং ১৩ আসামির আইনজীবী তাঁকে জেরা করেন
মামলার মোট ৮৩ জন সাক্ষীর মধ্যে বাদীসহ প্রথম ১৫ জনের সাক্ষ্য প্রথম তিন দিনে নেওয়ার কথা
রাষ্ট্রপক্ষের পাবলিক প্রসিকিউটর অ্যাডভোকেট ফরিদুল আলম, বাদীপক্ষে অ্যাডভোকেট মোহাম্মদ জাহাঙ্গীর ও অ্যাডভোকেট মোহাম্মদ মোস্তফা এবং আসামিপক্ষে অ্যাডভোকেট রানা দাশ গুপ্ত ও অ্যাডভোকেট চন্দন দাশসহ আরো ১২ জন আইনজীবী মামলা পরিচালনায় সহযোগিতা করেন
