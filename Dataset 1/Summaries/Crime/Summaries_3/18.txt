মুন্সীগঞ্জের শ্রীনগরে রাবেয়া বেগম (২০) নামে অন্তঃসত্ত্বা স্ত্রীকে গলা টিপে হত্যা করেছে স্বামী নজরুল ইসলাম (২৪)
এ ঘটনায় নজরুল ইসলামকে গ্রেফতার করেছে পুলিশ
রবিবার (২২ আগস্ট) গভীর রাতে উপজেলার পাটাভোগ ইউনিয়নের জুশুরগাঁও গ্রামের ভাড়া বাড়িতে এই হত্যাকাণ্ডের ঘটনা ঘটে
এ ঘটনায় ভুক্তভোগীর বাবা বাদি হয়ে শ্রীনগর থানায় একটি হত্যা মামলা দায়ের করেন
পুলিশ জানায়, লাশের নাক-মুখে রক্তের চিহ্ন রয়েছে
প্রাথমিক জিজ্ঞাসাবাদে নজরুল ইসলাম স্বীকার করে পারিবারিক কলহের জের ধরে স্ত্রীকে গলা টিপে হত্যার কথা পুলিশের কাছে স্বীকার করেছে
লাশ উদ্ধার করে ময়না তদন্তের জন্য মুন্সীগঞ্জ জেনারেল হাসপাতাল মর্গে পাঠানো হয়েছে
