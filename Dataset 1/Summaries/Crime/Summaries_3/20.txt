জামালপুরের সরিষাবাড়ীতে শিল্পী আক্তার (২৫) নামে ৪ মাসের অন্তঃসত্ত্বা এক গৃহবধূর রহস্যজনক মৃত্যু হয়েছে
সোমবার সকালে নিহতের লাশ ময়নাতদন্তের জন্য মর্গে পাঠানো হয়েছে
নিহতের পেটে আঘাতের চিহ্ন ও ডান হাতের কনুই থেকে কাঁধ পর্যন্ত বৈদ্যুতিক ছেঁকার চিহ্ন ছিলো
নিহতের স্বামী শওকতের দাবি, তার স্ত্রী বিদ্যুৎস্পৃষ্ট হয়ে মারা গেছেন
চিকিৎসার জন্য তাঁকে স্থানীয় পল্লী চিকিৎসকের কাছে নিয়ে গেলে মৃত ঘোষণা করা হয়
নিহতের ছোটবোন শিফা আক্তার জানান, বোনকে প্রায়ই নির্যাতন করে বাড়ি পাঠিয়ে দিত তার দুলাভাই
মৃত্যুর বিষয়টি রহস্যজনক বলে ধারণা করছে পরিবার
এব্যাপারে সরিষাবাড়ী থানার পুলিশ পরিদর্শক (তদন্ত) আব্দুল মজিদ জানান, খবর পেয়ে পুলিশ ঘটনাস্থল পরিদর্শন করে রাতেই লাশ উদ্ধার করে
