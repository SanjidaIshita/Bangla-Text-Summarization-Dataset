চট্টগ্রামের এক ব্যবসায়ীকে ফেনীতে আটক করে ২০টি স্বর্ণের বার ডাকাতি ও লুন্ঠন করা মামলায় পুলিশের গাড়ি চালক মঈনুল হোসেন ও আমজাদ হোসেন তুহিন আদালতে জবানবন্দী দিয়েছেন
একইদিন রিমাণ্ড শেষে ৫ পুলিশ কর্মকর্তাকে কারাগারে প্রেরণ করে আদালত
গাড়িচালকরা জানান, সেদিন স্বর্ণবার ডাকাতি শেষে ডিবি পুলিশের ওসি সাইফুলের গাড়িতে করে এসআই মোতাহের হোসেন, মিজানুর রহমান ও নুরুল হক এস্কট দিয়ে স্বর্ণ ব্যবসায়ী গোপাল কান্তি দাসকে ঢাকা-চট্টগ্রাম মহাসড়কের ফেনীর সীমানা পার করে দেয়
এ মামলায় ব্যপক জিজ্ঞাসাবাদ করার জন্য গ্রেফতারকৃত ডিবির বরখাস্তকৃত ওসি সাইফুল ইসলাম ভূইয়াকে প্রথম দফায় গত ১১ই আগস্ট বুধবার থেকে চার দিন ও এসআই মোতাহের হোসেন, এসআই মিজানুর রহমান, এসআই নুরুল হক এবং এএসআই অভিজিৎ রায় ও এএসআই মাসুদ রানাকে তিন দিন করে রিমান্ড দেয় আদালত
