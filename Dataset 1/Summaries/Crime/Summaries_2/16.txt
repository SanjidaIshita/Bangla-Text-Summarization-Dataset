খুলনায় স্ত্রী হত্যার দায়ে স্বামী পরিমল বাইনকে ফাঁসিতে ঝুলিয়ে মৃত্যুদণ্ডের আদেশ দিয়েছে আদালত
দণ্ডপ্রাপ্ত আসামি পরিমল বাইন পলাতক রয়েছেন
আদালত সূত্র ও পুলিশ জানায়, ২০১৬ সালের ১৬ এপ্রিল খুলনার দিঘলিয়া থানার এএসআই মো. আব্দুল মজিদ গাজীরহাট এলাকায় ডিউটিকালীন সময়ে স্থানীয় লোকজনের মুখে জানতে পারেন, ওই থানা এলাকার পদ্মবিলা ও বামনডাঙ্গা বিলের মাঝে আত্রাই নদীর সংযোগস্থলে মস্তকবিহীন লাশ পড়ে রয়েছে
প্রাথমিক জিজ্ঞাসাবাদে পরিমল বাইন তার স্ত্রী হত্যাকাণ্ডের সঙ্গে জড়িত থাকার কথা স্বীকার করে আদালতে ১৬৪ ধারায় জবানবন্দি প্রদান করে
স্বীকারোক্তিতে জানা যায়, পরিমল বাইনের একাধিক বিয়ের ঘটনা জেনে যাওয়ায় স্ত্রী মিনারানী স্বামীর সঙ্গে খারাপ ব্যবহার করতো
তাকে হত্যার জন্য পরিকল্পনা করতে থাকে স্বামী পরিমল
২০১৭ সালের ২০ জুন মামলার তদন্ত কর্মকর্তা তাদের দুজনকে আসামি করে আদালতে চার্জশিট দাখিল করেন
