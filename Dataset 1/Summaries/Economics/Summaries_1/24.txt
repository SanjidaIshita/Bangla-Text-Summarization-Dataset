২০২১-২২ অর্থবছরের প্রথম মাস জুলাইয়ে নিত্যপ্রয়োজনীয় পণ্যের দাম কিছুটা কমেছে
সরকারি সংস্থা বাংলাদেশ পরিসংখ্যান ব্যুরো (বিবিএস) জানিয়েছে, জুন মাসের তুলনায় জুলাইয়ে চাল, ডাল, ডিমসহ খাদ্যপণ্যের মূল্য কমেছে
বিবিএস জানিয়েছে- গত জুলাইয়ে দেশে গড় মূল্যস্ফীতির হার কমে ৫ দশমিক ৩৬ শতাংশে নেমে এসেছে, আগের মাসে যা ছিল ৫ দশমিক ৬৪ শতাংশ
গতকাল মঙ্গলবার আনুষ্ঠানিকভাবে মূল্যস্ফীতির হালনাগাদ তথ্য জানান পরিকল্পনামন্ত্রী এম এ মান্নান
পরিকল্পনামন্ত্রী আরও বলেন, জুনের তুলনায় জুলাইয়ে চাল, ডাল, ডিমসহ সব ধরনের সবজির দাম কমেছে
বিবিএস জানিয়েছে, শহর ও গ্রাম দুই জায়গাতেই নিত্যপ্রয়োজনীয় পণ্যের দাম কমেছে
