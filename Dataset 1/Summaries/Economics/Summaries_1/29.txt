করোনাভাইরাসের প্রভাব মোকাবিলায় চারটি প্যাকেজের আওতায় ৬৭ হাজার কোটি টাকার সহায়তা দেওয়া হয় রপ্তানিমুখী শিল্প খাতকে
সরকারের নীতিনির্ধারণী মহলের প্রত্যাশা ছিল এসব প্রণোদনা সুরক্ষা দেবে এ খাতকে
এদিকে অর্থ মন্ত্রণালয়ের আগাম পূর্বাভাসে বলা হয়েছে, শুধু চলতি অর্থবছর নয় আগামী ২০২৩-২৪ সাল পর্যন্ত রপ্তানি আয়ের প্রবৃদ্ধি খুব বেশি বাড়বে না
সেখানে বলা হয় অভ্যন্তরীণ শিল্পে পণ্য উৎপাদন এবং আন্তর্জাতিক বাজার পরিস্থিতি বিবেচনায় নিয়ে চলতি অর্থবছরের রপ্তানি আয়ের প্রবৃদ্ধি কাটছাঁট করা হয়েছে
সেখানে আরও বলা হয়, সরকার কোভিড-১৯ এর প্রভাব থেকে রপ্তানি খাতের উত্তরণে কাউন্টারসাইক্লিক্যাল ব্যবস্থা হিসাবে আর্থিক প্রণোদনা প্যাকেজ বাস্তবায়নসহ বিভিন্ন উদ্যোগ নিয়েছে
রপ্তানি আয়ের প্রধান খাত তৈরি পোশাক শিল্পের সংগঠন বিজিএমইএ প্রেসিডেন্ট ফারুক হাসান যুগান্তরকে বলেন, করোনায় তিন হাজার ৬০০ কোটি মার্কিন ডলারের রপ্তানি অর্ডার বাতিল হয়েছে
