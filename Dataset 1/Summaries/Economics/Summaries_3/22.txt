চলতি অর্থবছরের ঘোষিত মুদ্রানীতি বাস্তবায়নের ক্ষেত্রে প্রধান পাঁচটি চ্যালেঞ্জ শনাক্ত করা করেছেন দেশের শীর্ষস্থানীয় অর্থনীতিবিদ, ব্যাংকার ও ব্যবসায়ীরা
এগুলো হচ্ছে- করোনার তৃতীয় ঢেউয়ে সংক্রমণের ঊর্ধ্বগতি, আরোপিত বিধিনিষেধে ব্যবসা-বাণিজ্যের গতি বাধাগ্রস্ত, উদ্যোক্তাদের মধ্যে আস্থার সংকট, ভোক্তাদের মধ্যে অনিশ্চয়তা ও বিভিন্ন দেশে নতুন করে ডেল্টা ভ্যারিয়েন্ট ছড়িয়ে পড়ার ঘটনা
বিশিষ্ট অর্থনীতিবিদ ও কেন্দ্রীয় ব্যাংকের সাবেক গভর্নর ড. সালেহউদ্দিন আহমেদ,বাংলাদেশ শিল্প ও বণিক সমিতির ফেডারেশনের (এফবিসিসিআই) সাবেক সভাপতি আবদুল আউয়াল মিন্টু এবং বিজনেস ইনিশিয়েটিভ লিডিং ডেভেলপমেন্টের (বিল্ড) সভাপতি আবুল কাসেম খান যুগান্তরের সঙ্গে আলাপচারিতায় এসব কথা বলেছেন
অর্থনৈতিক কর্মকাণ্ড সচল রাখার পাশাপাশি আরও সম্প্রসারণ করতে হবে
উদ্যোক্তাদের মধ্যে আস্থার সঞ্চার ও ভোক্তাদের মধ্যে সৃষ্ট অনিশ্চয়তা দূর করতে হবে
তাদের মতে- এক্ষেত্রে সরকারের সংশ্লিষ্ট সব পক্ষকে সমন্বিতভাবে কাজ করতে হবে,কোনো একক সংস্থার পক্ষে এগুলোর অর্জন সম্ভব নয়
