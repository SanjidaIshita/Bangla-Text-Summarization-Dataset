ব্রাহ্মণবাড়িয়ার আখাউড়া স্থলবন্দর দিয়ে এই প্রথম ভারত থেকে বাংলাদেশে গম আমদানি হয়েছে
দুই দেশের ব্যবসায়ীদের চুক্তিপত্র অনুসারে, ৬৭ ট্রাকে ১ হাজার ৩২০ টন গম আসার কথা
রোববার বিকেল পৌনে ৪টা পর্যন্ত স্থলবন্দর দিয়ে ৩০ ট্রাকে প্রায় ৬০০ টন গম এসে পৌঁছেছে
স্থলবন্দর সূত্রে জানা গেছে, বাংলাদেশে গম আমদানির বিষয়ে রাজশাহীর মেসার্স বিসমিল্লাহ ফ্লাওয়ার মিলের সঙ্গে ভারতের কলকাতার মেসার্স ব্রিজ কিশোর প্রসাদের চুক্তি হয়
বাংলাদেশের সব বিসিক এলাকায় এসব গম সরবরাহ করা হবে
আখাউড়া স্থলবন্দরের আমদানি-রপ্তানিকারক অ্যাসোসিয়েশনের সাধারণ সম্পাদক শফিকুল ইসলাম প্রথম আলোকে বলেন, আমদানি করা এসব গমের মূল্য ৩ লাখ ৬৯ হাজার ৬০০ মার্কিন ডলার
