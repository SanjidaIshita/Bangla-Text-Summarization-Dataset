চলতি অর্থবছরের ঘোষিত মুদ্রানীতি বাস্তবায়নের ক্ষেত্রে প্রধান পাঁচটি চ্যালেঞ্জ শনাক্ত করা করেছেন দেশের শীর্ষস্থানীয় অর্থনীতিবিদ, ব্যাংকার ও ব্যবসায়ীরা
এগুলো হচ্ছে- করোনার তৃতীয় ঢেউয়ে সংক্রমণের ঊর্ধ্বগতি, আরোপিত বিধিনিষেধে ব্যবসা-বাণিজ্যের গতি বাধাগ্রস্ত, উদ্যোক্তাদের মধ্যে আস্থার সংকট, ভোক্তাদের মধ্যে অনিশ্চয়তা ও বিভিন্ন দেশে নতুন করে ডেল্টা ভ্যারিয়েন্ট ছড়িয়ে পড়ার ঘটনা
বিশিষ্ট অর্থনীতিবিদ ও কেন্দ্রীয় ব্যাংকের সাবেক গভর্নর ড. সালেহউদ্দিন আহমেদ,বাংলাদেশ শিল্প ও বণিক সমিতির ফেডারেশনের (এফবিসিসিআই) সাবেক সভাপতি আবদুল আউয়াল মিন্টু এবং বিজনেস ইনিশিয়েটিভ লিডিং ডেভেলপমেন্টের (বিল্ড) সভাপতি আবুল কাসেম খান যুগান্তরের সঙ্গে আলাপচারিতায় এসব কথা বলেছেন
উল্লিখিত সংকট উত্তরণে তারা বলেছেন, করোনার সংক্রমণ রোধে বিধিনিষেধের আড়ালে অর্থনৈতিক কর্মকাণ্ড বাধাগ্রস্ত করার নীতি থেকে বেরিয়ে আসতে হবে
টিকা বা অন্য কোনো প্রক্রিয়ার মাধ্যমে করোনাকে নিয়ন্ত্রণ করার পদ্ধতি আবিষ্কার করতে হবে
করোনা আগামী আরও ২ বছর থাকবে, সেটাকে ধরে নিয়ে এবং ক্ষতির পরিমাণ নিরূপণ করে পুনরুদ্ধার কর্মসূচি নেওয়ার পরামর্শ দিয়েছেন বিশেষজ্ঞরা
