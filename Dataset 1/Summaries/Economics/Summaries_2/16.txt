ব্রাহ্মণবাড়িয়ার আখাউড়া স্থলবন্দর দিয়ে এই প্রথম ভারত থেকে বাংলাদেশে গম আমদানি হয়েছে
স্থলবন্দর সূত্রে জানা গেছে, বাংলাদেশে গম আমদানির বিষয়ে রাজশাহীর মেসার্স বিসমিল্লাহ ফ্লাওয়ার মিলের সঙ্গে ভারতের কলকাতার মেসার্স ব্রিজ কিশোর প্রসাদের চুক্তি হয়
রাজশাহীর ব্যবসায়ীর পক্ষে আমদানির এসব গম আখাউড়া স্থলবন্দরের সিঅ্যান্ডএফ এজেন্ট আদনান ট্রেড ইন্টারন্যাশনাল গ্রহণ করেছে
আখাউড়া স্থলবন্দরের সিঅ্যান্ডএফ এজেন্ট আদনান ট্রেড ইন্টারন্যাশনালের স্বত্বাধিকারী আক্তার হোসেন প্রথম আলোকে বলেন, বিনা শুল্ক ও মাশুলে এসব গম আমদানি করা হচ্ছে
রোববার বিকেল পৌনে ৪টা পর্যন্ত ৩০টি ট্রাকে ৬০০ টন গম আখাউড়া স্থলবন্দরে এসে পৌঁছেছে
আখাউড়া স্থলবন্দরের আমদানি-রপ্তানিকারক অ্যাসোসিয়েশনের সাধারণ সম্পাদক শফিকুল ইসলাম প্রথম আলোকে বলেন, আমদানি করা এসব গমের মূল্য ৩ লাখ ৬৯ হাজার ৬০০ মার্কিন ডলার
