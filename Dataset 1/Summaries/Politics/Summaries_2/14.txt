নোয়াখালীর কোম্পানীগঞ্জে সড়ক পরিবহন ও সেতুমন্ত্রী ওবায়দুল কাদেরের বাড়ির সামনে ফাঁকা গুলি ও ককটেল হামলা চালিয়েছে একদল দুর্বৃত্ত
আজ সোমবার বিকেল ৪টার দিকে বসুরহাট পৌরসভার ১ নম্বর ওয়ার্ডের বড় রাজাপুর গ্রামে বসুরহাট-দাগনভূঁইয়া সড়কের ওপর এ ঘটনা ঘটে
তবে হামলাকারীদের কাউকে আটক করা যায়নি
পরে থানায় খবর দেওয়া হলে পুলিশ গিয়ে ঘটনাস্থল থেকে একটি বিস্ফোরিত এবং পাঁচটি অবিস্ফোরিত ককটেল ও একটি গুলির খোসা  উদ্ধার করে
মন্ত্রীর বাড়ির সামনে থেকে ককটেল ও কার্তুজ উদ্ধারের ঘটনাকে সাজানো নাটক বলে দাবি করেছেন আবদুল কাদের মির্জার প্রতিপক্ষ ও উপজেলা আওয়ামী লীগের মুখপাত্র মাহবুবুর রশিদ মঞ্জু
