নিজেকে কথিত আসল বিএনপি বা পুনর্গঠনের উদ্যোক্তা দাবি করে কামরুল হাসান বলেছেন, আওয়ামী লীগের সঙ্গে রাজনৈতিক লড়াই করার জন্য বিএনপি এখন সুসংহত অবস্থায় নেই
আজ রোববার কামরুল হাসান ভার্চ্যুয়াল এক সংবাদ সম্মেলনে এসব কথা বলেন
তিনি বলেন, জোর করে ৩০ বছরের বেশি সময় ধরে একজন অরাজনৈতিক ব্যক্তি ও গৃহিণী খালেদা জিয়া ক্ষমতা ধরে রেখেছেন, সবকিছু পুত্রের কথায় চলবে না
কামরুল হাসান বলেন, গণতান্ত্রিক উপায়ে বিএনপির শীর্ষ নেতৃত্ব নির্বাচন করে তৃণমূল পর্যায়ে ঢেলে সাজাতে হবে
যতক্ষণ পর্যন্ত জামায়াত ছাড়ার ব্যাপারটা নিশ্চিত না হচ্ছে, সরকারকে আরও কঠোর হয়ে জামায়াতপন্থী বিএনপি নেতা-কর্মীদের নির্মূলে যথাযথ ব্যবস্থা গ্রহণ করতে হবে
খালেদা জিয়ার সমালোচনা করে কামরুল হাসান বলেন, বিএনপির বর্তমান অকার্যকর রাজনীতির কারণে সারা দেশের নেতা-কর্মীরা বলি হচ্ছেন
