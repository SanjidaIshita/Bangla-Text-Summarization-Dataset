নোয়াখালীর কোম্পানীগঞ্জে সড়ক পরিবহন ও সেতুমন্ত্রী ওবায়দুল কাদেরের বাড়ির সামনে ফাঁকা গুলি ও ককটেল হামলা চালিয়েছে একদল দুর্বৃত্ত
সোমবার বিকেলে সেতুমন্ত্রীর ছোট ভাই বসুরহাট পৌরসভার মেয়র আবদুল কাদের মির্জা ও প্রতিপক্ষ মিজানুর রহমান বাদলের অনুসারীদের পাল্টাপাল্টি হামলায় দুজন আহত হওয়ার খবর পাওয়া গেছে
পুলিশ ও স্থানীয় লোকজনের ভাষ্য, সোমবার বিকেল আনুমানিক চারটার দিকে একটি সিএনজিচালিত অটোরিকশায় করে একদল দুর্বৃত্ত বসুরহাটের দিক থেকে মন্ত্রী ওবায়দুল কাদেরের বাড়ির সামনে আসে
সেখানে তারা কয়েকটি ককটেল হামলা চালায় এবং একটি ফাঁকা গুলি করে
মন্ত্রীর বাড়ির সামনে থেকে ককটেল ও কার্তুজ উদ্ধারের ঘটনাকে সাজানো নাটক বলে দাবি করেছেন আবদুল কাদের মির্জার প্রতিপক্ষ ও উপজেলা আওয়ামী লীগের মুখপাত্র মাহবুবুর রশিদ মঞ্জু
