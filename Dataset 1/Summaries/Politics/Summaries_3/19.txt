২৬ জুলাই প্রথম আলো অনলাইনে প্রকাশিত আওয়ামী লীগের নাম ব্যবহার করে ৭৩ ভুঁইফোড় সংগঠন শীর্ষক সংবাদের একটি অংশের প্রতিবাদ জানিয়েছে বঙ্গবন্ধু সৈনিক লীগ
সংগঠনের ভারপ্রাপ্ত সভাপতি সাংসদ শিরীন আহমেদ ও সাধারণ সম্পাদক হারুন অর রশীদের সই করা প্রতিবাদপত্রে প্রকাশিত সংবাদে বঙ্গবন্ধু সৈনিক লীগের নাম অন্তর্ভুক্ত করায় সম্পূর্ণ বানোয়াট ও মনগড়া বলে উল্লেখ করা হয়
বঙ্গবন্ধু সৈনিক লীগ ১৯৯৫ সালে যুদ্ধাহত বীর মুক্তিযোদ্ধা মো. বজলুর রহমানের হাতে প্রতিষ্ঠিত
ইতিমধ্যে শিরীন আহমেদকে আহ্বায়ক ও হারুন অর রশীদকে সদস্যসচিব করে সংগঠনের প্রথম জাতীয় সম্মেলন প্রস্তুতি কমিটি গঠন করা হয়েছে
প্রতিবাদপত্রে বলা হয়, বঙ্গবন্ধু সৈনিক লীগ এই নিশ্চয়তা দিচ্ছে যে বঙ্গবন্ধুর নামাঙ্কিত সংগঠন তাঁর আদর্শ অনুযায়ী পরিচালিত না হলে আমরাই এর অনাপত্তিপত্র সমর্পণ করে সংগঠনের বিলুপ্তির আবেদন করব
