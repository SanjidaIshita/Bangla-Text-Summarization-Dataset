ভোট নেই, তাই কদরও নেই আওয়ামী লীগ নেতৃত্বাধীন ১৪ দলীয় জোট শরিকদের
মাঠের রাজনীতিতে খুব একটা সুবিধা করতে পারছে না বিএনপিসহ দলটির নেতৃত্বাধীন ২০ দলীয় জোট
তাই তাদের রাজনৈতিকভাবে মোকাবিলায়ও মাঠে নামতে হচ্ছে না ১৪ দলীয় জোটকেও
ক্ষমতাসীনদের সমালোচনায় প্রকাশ্যে মুখ খুলতে শুরু করেছেন শরিক দলের শীর্ষ নেতারা
সম্প্রতি ১৪ দলীয় জোটের প্রধান শরিক দল ওয়ার্কার্স পার্টির সভাপতি রাশেদ খান মেনন এমপি অভিযোগ করে বলেছেন, আওয়ামী লীগ রাজনৈতিকভাবে দুর্বল হয়ে পড়েছে
অন্যদিকে ১৪ দলীয় জোটের আরেক শরিক দল জাতীয় সমাজতান্ত্রিক দল-জাসদ সভাপতি হাসানুল হক ইনু এমপি শাসক দল আওয়ামী লীগের একলা চলো  নীতিতে ক্ষোভ প্রকাশ করেন
