আফগানিস্তানের রাজধানী কাবুলে মার্কিন দূতাবাসের কূটনীতিক ও সহযোগীদের সরিয়ে নেওয়ার সিদ্ধান্ত নিয়েছে যুক্তরাষ্ট্র
এ কাজে সহায়তার জন্য সেখানে পাঠানো হচ্ছে ৩ হাজার মার্কিন সেনা
মার্কিন পররাষ্ট্র দপ্তরের মুখপাত্র ন্যাড প্রাইস এক সংবাদ সম্মেলনে বলেন, অতিরিক্ত এই সেনাদের কাবুলের হামিদ কারজাই বিমানবন্দরে মোতায়েন করা হবে
এ ছাড়া দূতাবাসে ন্যূনতম কূটনীতিকদের রেখে অন্যদের সরিয়ে নেওয়ার জন্য সেনাসদস্যদের পাঠানো হচ্ছে বলে জানান তিনি
মুখপাত্র ন্যাড প্রাইস জানান, মার্কিন পররাষ্ট্রমন্ত্রী অ্যান্টনি ব্লিঙ্কেন এবং প্রতিরক্ষামন্ত্রী লয়েড অস্টিন স্থানীয় সময় গতকাল বৃহস্পতিবার সকালে আফগান প্রেসিডেন্ট আশরাফ গনির সঙ্গে কথা বলেছেন
এদিকে কূটনীতিকদের সরিয়ে নেওয়া হলেও আফগানিস্তানে মার্কিন দূতাবাস বন্ধ হচ্ছে না বলে জোর দিয়ে জানিয়েছেন ন্যাড প্রাইস
