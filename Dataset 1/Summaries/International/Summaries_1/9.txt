লেবাননের উত্তরাঞ্চলীয় জেলা আক্কারে জ্বালানিবাহী একটি ট্যাংকে বিস্ফোরণে অন্তত ২০ জন নিহত হয়েছে, এ ঘটনায় আহত হয়েছে কমপক্ষে ৭৯ জন
রেডক্রস জানিয়েছে, আহত ব্যক্তিদের মধ্যে অনেকেরই প্রচুর রক্তক্ষরণ হয়েছে, তাদের স্থানীয় হাসপাতালগুলোয় ভর্তি করা হয়েছে
ঘটনাস্থলে রেডক্রসের কর্মীরা উদ্ধারকাজ চালাচ্ছেন বলে জানিয়েছে সংস্থাটি
এদিকে আগে থেকেই তীব্র জ্বালানি সংকটে ভুগছে লেবানন, এতে সংকটের মুখে পড়েছে দেশটির হাসপাতালগুলোও
আক্কারের জ্বালানিবাহী ট্যাংকে বিস্ফোরণকে গত বছরের বৈরুত বিস্ফোরণের সঙ্গে মিলিয়েছেন লেবাননের সাবেক প্রধানমন্ত্রী সাদ আল–হারিরি
