জার্মানির উত্তরাঞ্চলে আট হাজারের বেশি মানুষকে করোনাভাইরাসের টিকার বদলে স্যালাইন দেওয়া হয়েছে বলে আশঙ্কা করছে দেশটির স্থানীয় কর্তৃপক্ষ
একজন নার্স এমন ঘটনা ঘটিয়েছেন বলে সন্দেহ করা হচ্ছে, এর জের ধরে দেশটির সাড়ে আট হাজারের বেশি বাসিন্দাকে নতুন করে করোনার টিকা নেওয়ার আহ্বান জানানো হয়েছে
চলতি বছরের মার্চ ও এপ্রিলে সেখানে ছয়জনের শরীরে করোনার টিকার বদলে স্যালাইন পুশ করা হয় বলে প্রাথমিকভাবে ধারণা করা হচ্ছিল, তবে পরে জানা যায়, এ সংখ্যা অনেক বেশি
পুলিশ পরিদর্শক পিটার বিয়ার জানিয়েছেন, ৪০ বছর বয়সী ওই নার্স সামাজিক যোগাযোগমাধ্যমে করোনাভাইরাস নিয়ে নানা বিভ্রান্তিকর তথ্য শেয়ার করে আসছিলেন
গত এপ্রিলে ওই নার্স টিকার বদলে স্যালাইন দেওয়ার বিষয়টি স্বীকার করেন, সে সময় তিনি বলেন, তাঁর হাত থেকে একটি টিকার শিশি পড়ে ভেঙে যায়
