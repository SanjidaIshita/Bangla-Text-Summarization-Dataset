২৩ আগস্টের মধ্যে যুক্তরাজ্যের সব ১৬ ও ১৭ বছর বয়সীকে করোনার টিকার প্রথম ডোজ দেওয়ার সিদ্ধান্ত নেওয়া হয়েছে
আজ রোববার এক বিবৃতিতে এ লক্ষ্যমাত্রার কথা জানিয়েছেন ব্রিটিশ স্বাস্থ্যমন্ত্রী সাজিদ জাভিদ, খবর রয়টার্সের
করোনায় মৃত্যুর দিক দিয়ে ইউরোপে রাশিয়ার পরই অবস্থান যুক্তরাজ্যের
এমন পরিস্থিতির মধ্যেই সম্প্রতি যুক্তরাজ্যে করোনা সংক্রমণ প্রতিরোধে জারি করা বিধিনিষেধ তুলে নেন দেশটির প্রধানমন্ত্রী বরিস জনসন
যুক্তরাজ্যে এর মধ্যেই তিন–চতুর্থাংশ প্রাপ্তবয়স্ক করোনার টিকার দুটি ডোজ নিয়েছেন, আর কমপক্ষে একটি ডোজ নিয়েছেন ৮৯ শতাংশ মানুষ
