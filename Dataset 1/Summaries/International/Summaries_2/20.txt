তীব্র দাবদাহ থেকে কানাডার পশ্চিমাঞ্চলে সৃষ্ট দাবানল নিয়ন্ত্রণে আনতে এবং শহরগুলো থেকে বাসিন্দাদের সরিয়ে নিতে সেনাবাহিনীর উড়োজাহাজসহ নানা সহায়তা প্রস্তুত রেখেছে সরকার
দেশটির দাবানল নিয়ন্ত্রণ কর্মকর্তাদের দেওয়া তথ্য অনুযায়ী, কানাডার ব্রিটিশ কলম্বিয়া প্রদেশে কমপক্ষে ১৪৩টি দাবানল সক্রিয় রয়েছে, এর মধ্যে ৭৭টি সৃষ্টি হয়েছে গত দুই দিনে
দাবানলগুলোর বেশির ভাগই বজ্রপাত থেকে সূত্রপাত হয়েছে
কানাডার প্রতিরক্ষামন্ত্রী হারজিৎ সজ্জন সংবাদমাধ্যম সিবিসিকে বলেন, ঝুঁকিপূর্ণ এলাকায় হেলিকপ্টার ও হারকিউলিস টারবোপ্রপ পরিবহন উড়োজাহাজের মাধ্যমে সহায়তা কার্যক্রম চালানো হবে
