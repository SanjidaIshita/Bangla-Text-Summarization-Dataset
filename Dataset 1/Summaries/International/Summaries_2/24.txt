চলতি বছরের জুলাই মাস ছিল ইতিহাসের উষ্ণতম মাস, এমন তথ্য জানিয়েছে, যুক্তরাষ্ট্রের ওসানিক অ্যান্ড অ্যাটমোস্ফেরিক অ্যাডমিনিস্ট্রেশন এনওএএ
বিংশ শতাব্দীতে ভূপৃষ্ঠ ও সমুদ্রপৃষ্ঠের গড় তাপমাত্রা ১৫ দশমিক ৮ ডিগ্রি সেলসিয়াস, গত জুলাইয়ের তাপমাত্রা ওই গড় তাপমাত্রার চেয়ে শূন্য দশমিক ৯৩ ডিগ্রি সেলসিয়াস বেশি ছিল
এনওএএর তথ্য অনুযায়ী, পৃথিবীর উত্তর গোলার্ধে ভূপৃষ্ঠ ও সমুদ্রপৃষ্ঠে যৌথভাবে সর্বোচ্চ তাপমাত্রা রেকর্ড করা হয় ২০১২ সালে
কিন্তু গেল জুলাইয়ে ওই রেকর্ডের চেয়ে ১ দশমিক ৫৪ ডিগ্রি সেলসিয়াস বেশি তাপমাত্রা রেকর্ড করা হয়
এদিকে জলবায়ু পরিবর্তনের ফলে পৃথিবীর ওপর নজিরবিহীন প্রভাব ফেলছে বলে গত সপ্তাহেই এক প্রতিবেদনে উল্লেখ করেছে জাতিসংঘ
