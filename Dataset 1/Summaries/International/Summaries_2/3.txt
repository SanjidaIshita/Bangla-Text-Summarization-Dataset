কৌশলগত দ্বিপক্ষীয় সম্পর্ক জোরদার করছে চীন ও রাশিয়া, এ লক্ষ্যে বড় পরিসরে যৌথ সামরিক মহড়া শুরু করেছে দেশ দুটি
চীন ও রাশিয়ার বিরুদ্ধে মানবাধিকার লঙ্ঘনের অভিযোগের পাশাপাশি আঞ্চলিক নিরাপত্তা নিয়ে যুক্তরাষ্ট্র ও তার মিত্রদের গভীর উদ্বেগ রয়েছে
কাতারভিত্তিক সংবাদমাধ্যম আল–জাজিরা গতকাল মঙ্গলবার এক প্রতিবেদনে জানায়, দ্য সিবু কো-অপারেশন-২০২১ নামের এই যৌথ সামরিক মহড়া চলবে শুক্রবার পর্যন্ত
রাশিয়ার সামরিক বাহিনীর পক্ষ থেকে বলা হয়েছে, যৌথ সামরিক মহড়ায় অংশ নিতে দেশটি থেকে সুখোই-৩০ এসএম যুদ্ধবিমান, স্বয়ংক্রিয় রাইফেল ইউনিট ও আকাশ প্রতিরক্ষাব্যবস্থা চীনে পাঠানো হয়েছে
চীন ও রাশিয়ার এবারের যৌথ সামরিক মহড়া আয়োজনের উদ্দেশ্য সম্পর্কে বলা হচ্ছে, সন্ত্রাসবাদবিরোধী কার্যক্রমে মিত্রতার সম্পর্ক জোরদার এবং আঞ্চলিক ও আন্তর্জাতিক নিরাপত্তা-স্থিতিশীলতা রক্ষায় দুই দেশের প্রত্যয়ের পাশাপাশি সক্ষমতা প্রদর্শন
