তালেবানের হাতে একের পর এক প্রাদেশিক রাজধানীর পতন, তারপর অনেকটা বিনা বাধায় আফগানিস্তানের রাজধানী কাবুলে প্রবেশ
দুই দশক ধরে আফগান সেনাবাহিনী গড়তে যুক্তরাষ্ট্রের নেতৃত্বাধীন জোটের চেষ্টা যে পুরোপুরি ব্যর্থ হয়েছে, এই ঘটনায় তা স্পষ্ট
বিশেষ করে গত কয়েক দিনের কথা যদি বলা হয়, এই সময়ে তালেবান আফগানিস্তানের সব কটি গুরুত্বপূর্ণ শহরই দখল করে নেয়
তালেবান কাবুলে প্রবেশের পরই দেশ ছাড়েন প্রেসিডেন্ট আশরাফ গনি, এর মধ্য দিয়ে তালেবানের হাতে গনির সরকারের পতন হয়
কিন্তু তালেবানের দখল অভিযানের সামনে আফগান বাহিনী যেভাবে গুঁড়িয়ে গেল, তা অনেককেই বিস্মিত ও হতবাক করেছে
অনেকে নির্ধারিত যুদ্ধক্ষেত্র ত্যাগ করেছেন, অনেকে তালেবানের সঙ্গে সমঝোতায় গেছেন, অনেকে আবার তাঁদের অস্ত্রশস্ত্র তালেবানের কাছে দিয়ে আত্মসমর্পণ করেছেন
