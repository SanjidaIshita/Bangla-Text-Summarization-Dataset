জাপানের বিভিন্ন এলাকায় তুমুল বৃষ্টি হচ্ছে, ভারী বৃষ্টিপাতের কারণে ফুকোওকা, নাগাসাকি ও হিরোশিমাসহ দেশটির বেশ কিছু এলাকায় সর্বোচ্চ সতর্কতা জারি করা হয়েছে
তুমুল বৃষ্টিপাতে আকস্মিক বন্যা ও ভূমিধসের আশঙ্কায় বাড়ি ছেড়ে আশ্রয়কেন্দ্রে যেতে অনুরোধ করা হয়েছে জাপানের প্রায় ২০ লাখ মানুষকে, খবর এএফপি ও বিবিসির
সাম্প্রতিক সময়ে বন্যা ও ভূমিধসে জাপানের পশ্চিমাঞ্চলে ব্যাপক ক্ষয়ক্ষতি হয়েছে, ভবিষ্যতেও দেশটিতে ভারী বৃষ্টি অব্যাহত থাকতে পারে বলে আশঙ্কা করা হচ্ছে
জাপানের রাষ্ট্রীয় টেলিভিশন এনএইচকে-এর প্রতিবেদনে বলা হয়েছে, আকস্মিক বন্যা ও ভূমিধসের আশঙ্কায় সাতটি অঞ্চলের প্রায় ২০ লাখ মানুষকে বাড়ি ছেড়ে আশ্রয়কেন্দ্রে যেতে অনুরোধ করা হয়েছে
সাগা ও ফুকোওকা নদীর পানি বেড়ে যাওয়ায় পার্শ্ববর্তী এলাকা প্লাবিত হয়েছে বলে স্থানীয় গণমাধ্যমের প্রতিবেদনে বলা হয়েছে
