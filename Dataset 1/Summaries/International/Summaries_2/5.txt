আফগানিস্তানে একের পর এক এলাকা দখল করে রাজধানী কাবুলের দিকে এগিয়ে যাচ্ছে তালেবান
সশস্ত্র গোষ্ঠীটির কাছে কাবুলের পতন আসন্ন বলে আশঙ্কা করা হচ্ছে
এমন পরিস্থিতিতে কাবুলের মার্কিন দূতাবাসের কর্মীদের দ্রুত সরিয়ে নিতে যাচ্ছে যুক্তরাষ্ট্র
এ জন্য আফগানিস্তানে হাজারো সেনা পাঠাচ্ছে যুক্তরাষ্ট্র
শেষ মার্কিন সেনা আফগানিস্তান ছাড়ার আগেই দেশটির আঞ্চলিক রাজধানীগুলোর এক-তৃতীয়াংশ তালেবানের দখলে চলে গেছে, ঝুঁকির মুখে আছে কাবুল
এ অবস্থায় কাবুল থেকে মার্কিন দূতাবাসের কর্মীদের নিরাপত্তার সঙ্গে সরিয়ে নিতে যুক্তরাষ্ট্র যে জোর তৎপরতা শুরু করেছে, তাকে ভিয়েতনাম যুদ্ধে সায়গন পতনের সঙ্গে মেলাচ্ছেন অনেকে
