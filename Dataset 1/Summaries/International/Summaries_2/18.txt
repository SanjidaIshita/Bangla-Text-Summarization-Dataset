প্রতিনিয়ত আসছে নিত্যনতুন প্রযুক্তি, সেই প্রযুক্তি ব্যবহার করে মানুষ নানা অসাধ্য সাধন করে চলেছে
কৃত্রিম বুদ্ধিমত্তা ব্যবহার করে তৈরি করা হচ্ছে রোবট, মানুষের বিকল্প কর্মিবাহিনী হিসেবে কিছু প্রতিষ্ঠানে রোবট ব্যবহারের কথাও আগেই জানা গেছে
গতকাল সোমবার যুক্তরাজ্যের সংবাদমাধ্যম বিবিসির এক প্রতিবেদনে বলা হয়েছে, আইনি সহায়তার জন্য ব্যবহারের জন্য ব্রিটিশ-আমেরিকান তরুণ উদ্যোক্তা জশুয়া ব্রাওডার একটি অ্যাপ তৈরি করেছেন
মানুষের আইনি সহায়তা দিতে অ্যাপটি দারুণ কার্যকর বলেও জানিয়েছেন জশুয়া, অ্যাপটি কীভাবে কাজ করে, তার একটি বর্ণনাও দেওয়া হয়েছে ওই প্রতিবেদনে
অ্যাপটির নির্মাতা জশুয়া বলেছেন, চ্যাটবুটে মানুষ নিজের মতো করে বক্তব্য তুলে ধরতে পারেন,সেই অনুযায়ী মেশিন লার্নিং মডেলের এই সফটওয়্যার আইনগতভাবে সঠিক পন্থা বাতলে দেয়
