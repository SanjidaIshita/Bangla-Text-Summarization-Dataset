আফগানিস্তানে একের পর এক এলাকা দখল করে রাজধানী কাবুলের দিকে এগিয়ে যাচ্ছে তালেবান
এমন পরিস্থিতিতে কাবুলের মার্কিন দূতাবাসের কর্মীদের দ্রুত সরিয়ে নিতে যাচ্ছে যুক্তরাষ্ট্র
মার্কিন প্রেসিডেন্ট জো বাইডেনের সিদ্ধান্ত অনুযায়ী, ৩১ আগস্টের মধ্যে আফগানিস্তান থেকে সব মার্কিন সেনা প্রত্যাহার করা হবে
শেষ মার্কিন সেনা আফগানিস্তান ছাড়ার আগেই দেশটির আঞ্চলিক রাজধানীগুলোর এক-তৃতীয়াংশ তালেবানের দখলে চলে গেছে, ঝুঁকির মুখে আছে কাবুল
কাবুলে যুক্তরাষ্ট্রের পরিণতি ভিয়েতনাম যুদ্ধের মতোই হতে যাচ্ছে—এমন কথা যাঁরা বলছেন, তাঁদের মধ্যে রয়েছেন মার্কিন রিপাবলিকান দলের শীর্ষস্থানীয় আইনপ্রণেতা মিচ ম্যাককনেল
আফগানিস্তান থেকে মার্কিন সেনা প্রত্যাহারে বাইডেনের সিদ্ধান্তের ফলে কাবুলে সায়গনের চেয়েও অপমানজনক পরিণতির দিকে যুক্তরাষ্ট্র যাচ্ছে বলে মন্তব্য করেন ম্যাককনেল
