শক্তিশালী ভূমিকম্পে কেঁপে উঠেছে ক্যারিবীয় অঞ্চলের দ্বীপ দেশ হাইতি, এতে এখন পর্যন্ত অন্তত ৩০৪ জনের মৃত্যুর খবর পাওয়া গেছে
যুক্তরাষ্ট্রের ভূতাত্বিক জরিপ সংস্থা ইউএসজিএস জানিয়েছে, হাইতির সেন্ট লুইস দু সুদ শহরের ১২ কিলোমিটার দূরে ভূপৃষ্ঠের ১০ কিলোমিটার গভীরে ভূমিকম্পের উৎপত্তি
এদিকে হাইতির প্রধানমন্ত্রী অ্যারিয়েল হেনরি বলেছেন, ভূমিকম্পে দেশের অনেক অংশে ব্যাপক ক্ষয়ক্ষতি হয়েছে, মাসব্যাপী জরুরি অবস্থা ঘোষণা করছেন তিনি
এদিকে ভূমিকম্পের পরপরই হাইতির প্রতি সহায়তার হাত বাড়িয়ে দিয়েছেন মার্কিন প্রেসিডেন্ট জো বাইডেন
তাৎক্ষণিকভাবে তিনি যুক্তরাষ্ট্রের এজেন্সি ফর ইন্টারন্যাশনাল ডেভেলপমেন্টের পরিচালক সামান্থা পাওয়ারকে হাইতিকে প্রয়োজনীয় সহায়তা দিতে নির্দেশ দিয়েছেন
